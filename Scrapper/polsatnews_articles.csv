category,title,url,published,text
Polska,"""Efekt, a nie liczba świadczeń"". Prof. Jarosław Fedorowski ma pomysł na uzdrowienie ochrony zdrowia",https://www.polsatnews.pl/wiadomosc/2025-12-04/efekt-a-nie-liczba-swiadczen-prof-jaroslaw-fedorowski-ma-pomysl-na-uzdrowienia-ochrony-zdrowia/,"Thu, 04 Dec 2025 19:56:00 +0100","Fedorowski stwierdził, że polskie szpitale potrzebują zmian systemowych. - Obecny system jest oparty o liczbę wykonywanych świadczeń. Konkurujemy wszyscy o pieniądze, a nie konkurujemy o wartości dla pacjentów. (...) Potrzebna jest stabilizacja systemu i jak najszybsze działania w kierunku jego nowej organizacji - tłumaczył. Prezes Polskiej Federacji Szpitali przekonywał, że obecny mechanizm sprawia, że ""tych świadczeń wykonujemy coraz więcej, więc potrzeba coraz więcej pieniędzy"". - Co roku sytuacja się powtarza i prawdopodobnie będzie się powtarzać - dodał. ""Gość Wydarzeń"". Prof. Jarosław Fedorowski: Efekt, czyli zdrowie Profesor wyjaśnił, że funkcjonująca teraz stawka kapitacyjna polega na płaceniu za każdego pacjenta, który jest zapisany do konkretnego podmiotu leczniczego. - Ona nie zależy od efekty zdrowotnego świadczeń - mówił i dodał, że podobnie jest w przypadku świadczeń za usługę. Tutaj też stawka nie jest uzależnia od efektu. Zdaniem Fedorowskiego kluczem do podjęcia zmian powinno być wynagradzanie za wynik leczenia. Jego zdaniem można to osiągnąć wprowadzając ""organizację koordynowanej ochrony zdrowia wynagradzanej za efekt, czyli zdrowie"". - Nas (pacjentów - red.) nie interesuje, ile świadczeń na naszym organizmie zostanie wykonanych, tylko jaki będzie efekt w całej ciągłości leczenia - mówił. WIDEO: Prof. Jarosław Fedorowski, prezes Polskiej Federacji Szpitali w programie ""Gość Wydarzeń"" Twoja przeglądarka nie wspiera odtwarzacza wideo... W proponowanym przez niego rozwiązaniu każdy pacjent miałby swojego ""koordynatora"". - Wtedy byłyby to jak najlepiej wydane pieniądze. To oczywiście jest duże wyzwanie, ale innej drogi nie ma - zaznaczył. Obecny system powoduje, że zabiegów jest wykonywanych więcej. Jednocześnie podkreślił, że ""NFZ nie jest bankrutem"". - Świadczymy usługi, pacjenci są diagnozowani i leczeni - uspokajał. Bezpieczeństwo szpitali. ""Cyberataków jest coraz więcej"" Prowadzący Piotr Witwicki poruszył też temat bezpieczeństwa szpitali w wojnie hybrydowej. Profesor Fedorowski przekazał, że ""właśnie ukazał się raport bezpieczeństwa szpitali"". - Tych cyberataków jest coraz więcej. Kilkukrotnie więcej niż dwa lata temu - zaznaczył. ZOBACZ: Rzecznik rządu zapowiada dodatkowe pieniądze na procedury medyczne. ""Ustawa ma status pilnej"" Zwrócił uwagę, że w tym zakresie bardzo ważny jest czynnik ludzki. - Edukacja, wpisywanie haseł, używanie prywatnego maila w pracy - wymieniał. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Sejm zdecyduje ws. weta prezydenta. Marszałek ujawnia,https://www.polsatnews.pl/wiadomosc/2025-12-04/sejm-zdecyduje-ws-weta-prezydenta-marszalek-ujawnia/,"Thu, 04 Dec 2025 18:12:00 +0100","W rozmowie z dziennikarzami marszałek Sejmu Włodzimierz Czarzasty przekazał, że na piątek zaplanował głosowanie nad odrzuceniem prezydenckiego weta ws. ustawy o kryptowalut. - Będziemy jutro głosowali kwestię weta prezydenckiego w sprawie kryptowalut. Właściwie mogę powiedzieć tak: Pan prezydent apelował do mnie, żebyśmy się zajmowali jego wnioskami, w związku z tym zajmiemy się jutro jednym wetem, a za dwa tygodnie drugim - powiedział polityk. Marszałek dodał, że to ""w związku z tym współpraca między prezydentem a Sejmem trwa"". Głosowanie za odrzuceniem weta ws. kryptowalut. Marszałek Sejmu podał termin Również w piątek Donald Tusk przedstawi w Sejmie przedstawi pilną informację dotyczącą bezpieczeństwa państwa. Na tajnym posiedzeniu ma mówić o ""kryptoaferze i rosyjskim w niej śladzie"". ""Zwróciłem się do marszałka Włodzimierza Czarzastego z wnioskiem o utajnienie pierwszego piątkowego punktu posiedzenia Sejmu, podczas którego przedstawię pilną informację dotyczącą bezpieczeństwa państwa"" - powiadomił szef rządu na X. ZOBACZ: Zwrot w sprawie weta Karola Nawrockiego. Sejm zagłosuje Czarzasty poinformował wcześniej, że wniosek premiera o utajnienie punktu piątkowych obrad Sejmu już wpłynął. Prezydium Sejmu ma zdecydować o szczegółach w czwartek po godz. 18. - Wtedy zdecydujemy dokładnie, jak to wszystko będzie wyglądało - powiedział marszałek Sejmu. Weto prezydenta Nawrockiego. ""Pogorszyłaby obecny stan prawny"" Prezydent RP Karol Nawrocki 1 grudnia zawetował ustawę o rynku kryptoaktywów. Projekt miał na celu m.in. implementację unijnych przepisów, czyli rozporządzenia MiCA (The Markets in Crypto-Assets Regulation). Ustawa wprowadzała odpowiedzialność karną za przestępstwa popełniane m.in. w związku z emisją tokenów czy świadczeniem usług w zakresie kryptoaktywów bez wcześniejszego zgłoszenia tego KNF. Sprawcom najpoważniejszych naruszeń groziłaby m.in. grzywna w wysokości do 10 mln zł. ZOBACZ: Kolejne weto Karola Nawrockiego. Szef Kancelarii Prezydenta wyjaśnia W dniu, w którym prezydent nie podpisał ustawy, gościem w Polsat News był szef KPRP Zbigniew Bogucki. - Na pewno ustawa o rynku kryptoaktywów w takim przeregulowanym kształcie, pogorszyłaby obecny stan prawny, stąd weto - powiedział w ""Gościu Wydarzeń"". Bogucki podkreślił, że zawetowana ustawa jest implementacją rozporządzenia europejskiego. - Ustawa z Czech czy Słowacji ma kilka czy kilkanaście stron. A polska ustawa to ponad sto stron regulacji, różnych obostrzeń, które wychodzą poza to, czego wymaga od nas UE, a właściwie to konkretnie rozporządzenie - dodał. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Mglista noc. IMGW wydało ostrzeżenia dla 13 województw,https://www.polsatnews.pl/wiadomosc/2025-12-04/mglista-noc-imgw-wydalo-ostrzezenia-dla-13-wojewodztw/,"Thu, 04 Dec 2025 19:17:00 +0100","Instytut Meteorologii i Gospodarki Wodnej wydał ostrzeżenia I stopnia przed gęstymi mgłami - większość z nich obowiązuje od wieczora w czwartek lub w nocy z czwartku na piątek Ostrzeżenia IMGW. Mglista noc przed kierowcami, 13 województw z alertami Alerty obejmują częściowo województwa: podlaskie, warmińsko-mazurskie, pomorskie, kujawsko-pomorskie, mazowieckie, wielkopolskie, łódzkie, świętokrzyskie, małopolskie, śląskie, opolskie, dolnośląskie i lubuskie. Dodatkowo wydano ostrzeżenia I stopnia przed marznącymi opadami obowiązujące w noc z czwartku na piątek, które obejmują częściowo województwa: dolnośląskie, opolskie, śląskie, małopolskie. Prognoza pogody dla Polski. Czeka nas pochmurny weekend W piątek w kraju prognozowane jest zachmurzenie duże i całkowite. Rano mogą się utrzymywać mgły ograniczające widoczność do 100 m. Na zachodzie i północy kraju opady deszczu lub mżawki. W górach przejściowo opady śniegu. Temperatura maksymalna około 3 st. C na północnym zachodzie i w rejonach podgórskich. Około 6 st. C w centrum i 9 st. C na południowym wschodzie kraju. Wiatr słaby na wschodzie, okresami umiarkowany oraz porywisty południowo-wschodni. Po południu na zachodzie kraju skręcający na południowy zachód i zachód. ZOBACZ: Nie żyje jeden z najbogatszych Polaków. Leszek Gierszewski miał 75 lat W nocy zachmurzenie duże i całkowite. Jedynie na krańcach południowych i południowo-wschodnich większe przejaśnienia i rozpogodzenia. Miejscami, głównie na północy i w centrum, słabe opady deszczu lub mżawki. Mgły ograniczające widzialność do 100 metrów, na południowym wschodzie miejscami marznące, osadzające szadź. Temperatura minimalna od 2 st. C do 5 st. C na przeważającym obszarze kraju, miejscami na południu chłodniej – od 1 st. C do 2 st. C. W sobotę zachmurzenie duże i całkowite. Jedynie na krańcach południowych i południowo-wschodnich większe przejaśnienia i rozpogodzenia. Miejscami, głównie na północy i w centrum, słabe opady deszczu lub mżawki. Na Śląsku, ziemi kieleckiej, miejscami w Małopolsce i na Podkarpaciu mgły ograniczające widzialność do 300 metrów. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"""Ksenofobiczny nauczyciel"" i pobicie ukraińskich uczniów. Konsul reaguje po ataku w Słupsku",https://www.polsatnews.pl/wiadomosc/2025-12-04/ksenofobiczny-nauczyciel-i-pobicie-ukrainskich-uczniow-konsul-reaguje-po-ataku-w-slupsku/,"Thu, 04 Dec 2025 18:56:00 +0100","Sprawa - którą opisał portal Onet - dotyczy uczniów z Zespołu Szkół Budowlanych i Kształcenia Ustawicznego w Słupsku. Prawnik Dawid Dehnert opublikował w mediach społecznościowych materiał, w którym opowiedział o sytuacji ukraińskich chłopców, którzy najpierw byli szykanowani przez jednego z nauczycieli, a później zostali pobici przez innych uczniów. Dehnert relacjonował, że ""nauczyciel ksenofob"" wyzywał dzieci z Ukrainy od ""swołoczy"". Groził też, że nie zaliczy im egzaminu. ""Będziecie zdawać następnym razem egzamin, na pewno nie zdacie ponieważ udowodnię wam kto to jest Polak"" - słychać w opublikowanym nagraniu, które miało powstać podczas rozmowy jednego z ukraińskich uczniów z nauczycielem. Słupsk. ""Ksenofobiczny nauczyciel"". Uczniowie z Ukrainy pobici Prawnik przekazał, że tego samego dnia po lekcjach pochodzący z Ukrainy chłopcy zostali zaatakowani. - Dzieci był bite pięściami, kopane - mówił. - Jeden z napastników najpierw splunął w twarz jednemu z ukraińskich chłopców, mówiąc: ""Na front, k... ukraińska"" i zaczął bić go pięściami w twarz. Drugi napastnik dołączył i wspólnie pobili 16-letniego chłopca - opowiadał w rozmowie z Onetem. ZOBACZ: Uczeń zaatakował nauczycielkę w trakcie lekcji. Kobieta trafiła do szpitala Oprawcami mieli być uczniowie ze starszych roczników. - To, jak ten nauczyciel zachowywał się na lekcjach, wpłynęło negatywnie na ukraińskich uczniów, ale też zachęcało i dało przyzwolenie innym uczniom na ksenofobiczne zachowania - ocenił prawnik. Konsul generalny Ukrainy w Gdańsku: Muszą być wyciągnięte konsekwencje Portal wystąpił o komentarz w tej sprawie konsula generalnego Ukrainy w Gdańsku Ołeksandra Płodystego. - Nie prosimy o nic szczególnego. Zależy nam tylko i wyłącznie na sprawiedliwym i obiektywnym rozpatrzeniu sprawy. (...) Państwo musi się zastanowić, co zrobić, by takie rzeczy się nie powtarzały. To jest nie do przyjęcia. Nie może być takiego zachowania na tle narodowościowym. Polskie władze, polskie społeczeństwo muszą zareagować - mówił. ZOBACZ: Dywersje na terenie Polski. Jest akt oskarżenia dla sześciu osób Jednocześnie podkreślił, że ""bardzo negatywnie patrzy"", na to co się wydarzyło. - Nie byłem oczywiście tutaj świadkiem, ale widziałem te nagrania w sieci. Jeśli te nagrania zostaną potwierdzone, to muszą być wyciągnięte konsekwencje. Żałuję tylko, że żaden z rodziców się do mnie nie zgłaszał, bo mogliśmy wcześniej działać. Zgłoszenie na policję. ""Usłyszeli, że nie ma dzielnicowego"" W sprawie pojawia się jeszcze jeden wątek. Według relacji jednego z rodziców pobitych chłopców, policja nie od razu przyjęła zgłoszenie. - Rodzice natychmiast zgłosili sprawę na policję, ale usłyszeli, że nie ma dzielnicowego i że zgłoszenie nie zostanie przyjęte. Dopiero następnego dnia wieczorem, po stanowczej reakcji jednej z matek policja przyjęła zawiadomienie - relacjonował w swoim materiale Dehnert. Onet rozmawiał także ze słupskimi funkcjonariuszami. - W związku z informacjami, które pojawiły się w przestrzeni medialnej, dotyczącymi rzekomej odmowy przyjęcia zawiadomienia przez policjantów, komendant polecił rozpoczęcie czynności służbowych - przekazał Jakub Bagiński, oficer prasowy z KMP w Słupsku. Płodysty również został zapewniony o podjętych przez funkcjonariuszy działaniach. Dyplomata nie krył rozczarowania ""postawą instytucji"". - One przecież muszą respektować podstawy prawne i świecić przykładem dla dzieci. To dzieci często biorą przykład z najbliższych, rodziców, nauczycieli. Tutaj tego dobrego przykładu zabrakło - ocenił. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Nie żyje jeden z najbogatszych Polaków. Leszek Gierszewski miał 75 lat,https://www.polsatnews.pl/wiadomosc/2025-12-04/nie-zyje-jeden-z-najbogatszych-polakow-leszek-gierszewski-mial-75-lat/,"Thu, 04 Dec 2025 16:15:00 +0100","O śmierci Leszka Gierszewskiego, jednego z najbogatszych Polaków poinformowano w czwartek w komunikacie na stronie jego przedsiębiorstwa. ""Z głębokim żalem i smutkiem przekazujemy Wam wiadomość o śmierci naszego Prezesa i Założyciela, Leszka Gierszewskiego. Odszedł 4 grudnia 2025, pozostawiając po sobie nie tylko firmę, którą zbudował od podstaw, ale i wizję, która od lat wyznacza standardy w naszej branży"" - czytamy. ""To trudny moment dla nas wszystkich - zarówno dla Rodziny, jak i dla całej społeczności Drutex. Prezes Gierszewski był wizjonerem, dla którego ta firma i jej pracownicy byli życiową pasją"" - podano. ""Prezes zawsze powtarzał, że siłą Drutexu są ludzie. Najlepszym sposobem na uczczenie Jego pamięci jest kontynuowanie Jego dzieła z takim samym zaangażowaniem, jakie On okazywał każdego dnia"" - zakończono. Nie żyje Leszek Gierszewski. Prezes firmy Drutex miał 75 lat Leszek Gierszewski był właścicielem firmy Drutex. Początkowo przedsiębiorstwo produkowało siatki ogrodzeniowe i wybory z drutu. W 1994 roku powstała pierwsza linia produkcyjna okien. Kolejne dekady działalności sprawiły, że marka stała się jednym z największych producentów stolarki okiennej w Europie. Markę reklamowały gwiazdy europejskiej piłki - Philipp Lahm z Niemiec i Andrea Pirlo z Włoch. Firma sprzedawała okna nie tylko w Europie. Odnalazła się m.in. na rynku amerykańskim, australijskim czy na Bliskim Wschodzie. ZOBACZ: Nie żyje Agnieszka Maciąg. Znana modelka i pisarka miała 56 lat Gierszewski znajdował się na liście 100 najbogatszych Polaków. W ostatnim zestawieniu zajmował 41. miejsce. Pięć lat temu otrzymał tytuł Honorowego Obywatela Miasta Bytów. Przed założeniem własnego biznesu Gierszewski był zawodowym żołnierzem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Zażalenie w sprawie aresztu dla ""Wielkiego Bu"". Sąd zdecydował",https://www.polsatnews.pl/wiadomosc/2025-12-04/zazalenie-w-sprawie-aresztu-dla-wielkiego-bu-sad-zdecydowal/,"Thu, 04 Dec 2025 16:48:00 +0100","""Wielki Bu"" jest podejrzany m.in. o uczestnictwo w obrocie 17 kg marihuany o czarnorynkowej wartości ok. 850 tys. zł oraz 2 kg amfetaminy o wartości ok. 60 tys. zł, z czego uczynił sobie stałe źródło dochodu; udział w kradzieży z włamaniem samochodu marki Audi Q7 o wartości 60 tys. zł, w którym następnie przerobiono numery identyfikacyjne VIN a także oszustwa przy sprzedaży auta za kwotę 41 tys. zł, co doprowadziło nabywcę do niekorzystnego rozporządzenia mieniem. ""Wielki Bu"" zostanie w polskim areszcie. ""Istnieje wysokie ryzyko"" Zarzuty związane są z udziałem podejrzanego w latach 2017-2018 w zorganizowanej grupie przestępczej działającej w województwie pomorskim, a także w innych regionach Polski, w Królestwie Niderlandów i Hiszpanii. ZOBACZ: Areszt dla ""Wielkiego Bu"". Jest decyzja sądu Sąd Okręgowy w Lublinie po rozpatrzeniu zażalenia złożonego przez obronę utrzymał w czwartek decyzję o tymczasowym areszcie dla podejrzanego. Mężczyzna będzie przebywać w areszcie do 4 lutego 2026 roku. Postanowienie jest prawomocne. – Sąd wskazał m.in., że istnieje wysokie ryzyko, że podejrzany mógłby wpływać na innych uczestników grupy przestępczej i uzgadniać z nimi wspólną wersję wydarzeń – wyjaśniła rzecznik sądu Marta Śmiech. Wcześniej rzecznik argumentowała też decyzję sądu, która została zaskarżona, charakterem zarzucanych czynów, ich wysoką społeczną szkodliwość oraz faktem uprzedniej karalności ""Wielkiego Bu"". Sąd odwołał się też do tego, że podejrzany był poszukiwany listem gończym i europejskim nakazem aresztowania. Zarzuty dla ""Wielkiego Bu"". Nie przyznał się do zarzucanych czynów - W mojej ocenie śledztwo jest na bardzo zaawansowanym etapie, najważniejsze dowody zebrane, stąd nie ma potrzeby stosowania względem naszego klienta najsurowszego środka zapobiegawczego. Skoro względem blisko stu współpodejrzanych dopuszczono, aby przebywali na wolności, to trudno zrozumieć, dlaczego nasz klient nie może odpowiadać z tzw. wolnej stopy – powiedział obrońca oskarżonego mec. Łukasz Isenko. ZOBACZ: Patryk M. ""Wielki Bu"" zatrzymany w Hamburgu Po przesłuchaniu w Lublinie obrońcy Patryka W. Krzysztof Ways i Łukasz Isenko powiedzieli mediom, że ich klient odmówił składania wyjaśnień, nie przyznał się do zarzucanych mu czynów, a nawet kwestionuje fakt, że sytuacje opisane w zarzutach miały miejsce. Patryk M. został zatrzymany 12 września na lotnisku w Hamburgu, skąd – jak informowała wówczas policja – planował udać się do Zjednoczonych Emiratów Arabskich. Strona niemiecka 6 listopada przekazała go Polsce na podstawie europejskiego nakazu aresztowania. W przeszłości był skazany m.in. za porwanie i przetrzymywanie zakładnika. Jest postacią rozpoznawalną nie tylko w kryminalnym półświatku. W trackie prezydenckiej kampanii wyborczej media informowały o jego kontaktach z Karolem Nawrockim. W maju 2024 roku, ""Wielki Bu"" opublikował zdjęcie z Nawrockim, ówczesnym prezesem Instytutu Pamięci Narodowej w Biurze Edukacji Narodowej IPN. Kolejną wspólną fotografię opublikował trzy miesiące później. ""Takie tam z prezesem IPN na kawce. Mądrego to zawsze dobrze posłuchać"" - napisał. - Znam go, bo z nim boksowałem. To jest wielki chłop, 140 kg. Był moment, że nie miał odpowiedniego sparingpartnera i po prostu sparowaliśmy. Na niczym innym nasza znajomość nie polegała. Nie było między nami żadnych relacji - tłumaczył Nawrocki podczas rozmowy w Kanale Zero. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Kierowcy sięgną głębiej do kieszeni. Ministerstwo Infrastruktury planuje podwyżkę,https://www.polsatnews.pl/wiadomosc/2025-12-04/kierowcy-siegna-glebiej-do-kieszeni-ministerstwo-infrastruktury-planuje-podwyzke/,"Thu, 04 Dec 2025 16:20:00 +0100","Zgodnie z opublikowanym w czwartek projektem odpowiedniego rozporządzenia, opłata za wydanie dowodu rejestracyjnego albo jego wtórnika ma wzrosnąć z 54 do 62,5 zł, wydanie pozwolenia czasowego ma zdrożeć z 13,5 do 16 zł, a wtórnik pozwolenia czasowego - z 18,5 do 21,5 zł. Opłata za tablice rejestracyjne samochodowe albo za ich wtórnik ma wzrosnąć z 80 do 92,5 zł, za tablicę motocyklową lub jej wtórnik z 40 do 46,5 zł, a za tablicę motorowerową albo jej wtórnik - z 30 do 35 zł. Natomiast opłata za tablice rejestracyjne indywidualne ma wzrosnąć z 1 do 3 tys. zł. Wzrosną opłaty za dowody i rejestracje. Plany Ministerstwa Infrastruktury Opłaty za tablice dla samochodów zabytkowych lub ich wtórniki oraz zmniejszone tablice zabytkowe mają wzrosnąć ze 100 zł do 115,5 zł. Zabytkowa tablica dla motocykla ma zdrożeć z 50 do 58 zł, a motorowerowa z 40 do 46,5 zł. Komplet nalepek legalizacyjnych na tablice albo ich wtórnik ma zdrożeć z 12,5 do 14,5 zł. W identyczny sposób mają wzrosnąć opłaty dla analogicznych tablic tymczasowych. ZOBACZ: Koniec utrudnień w warszawskim transporcie. Wraca pełny ruch na M1 Nie zmieni się sposób wyliczenia opłaty za wydanie jednej tablicy rejestracyjnej zwykłej, indywidualnej lub zabytkowej - dalej będzie to połowa opłaty za wydanie analogicznych tablic. Natomiast wydanie wtórnika jednej tablicy zwyczajnej, zabytkowej oraz indywidualnej będzie wymagało identycznej opłaty, jak za wydanie tablic. Zgodnie z projektem rozporządzenie ma wejść w życie 14 dni po opublikowaniu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Kradzieże w jednostce. Żandarmeria zatrzymała żołnierza,https://www.polsatnews.pl/wiadomosc/2025-12-04/kradzieze-w-jednostce-zandarmeria-zatrzymala-zolnierza/,"Thu, 04 Dec 2025 15:55:00 +0100","Żandarmeria Wojskowa poinformowała o swoich działaniach w komunikacie opublikowanym w mediach społecznościowych. Kradzież wojskowych materiałów. Żołnierz zatrzymany przez ŻW Podoficer został zatrzymany w środę 3 grudnia w Krakowie. Służył on w jednostce wojskowej z województwa małopolskiego. Postępowanie w jego sprawie prowadzone jest pod nadzorem Działu do Spraw Wojskowych Prokuratury Rejonowej Kraków-Krowodrza w Krakowie. ZOBACZ: Fałszywe alarmy paraliżowały urzędy. Siedmiu zatrzymanych Według informacji opublikowanych przez ŻW, zatrzymany żołnierz miał ukraść z jednostki wojskowej paliwo oraz inne materiały pędne i smary w celu dalszej sprzedaży na rynku prywatnym. Osiągnięte z tego tytułu zyski pozwoliły na uzyskanie z tego procederu dodatkowego źródła dochodu. Krakowscy żołnierze Żandarmerii Wojskowej oprócz zatrzymania żołnierza zabezpieczyli także ok. 4,5 tony paliwa, ponad 600 litrów olejów i innych materiałów służby MPS (Materiałów Pędnych i Smarów), których łączna wartość przekroczyła 40 tysięcy zł. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"""Pilna informacja o bezpieczeństwie państwa"". Znamy szczegóły wniosku premiera",https://www.polsatnews.pl/wiadomosc/2025-12-04/pilna-informacja-o-bezpieczenstwie-panstwa-tusk-zwrocil-sie-z-wnioskiem/,"Thu, 04 Dec 2025 12:56:00 +0100","Premier nie podał żadnych szczegółów dotyczących tematu swojego wystąpienia. Kwestia bezpieczeństwa zdaje się być jednak kluczową, zwłaszcza w kontekście doniesień o akcjach sabotażowych przeprowadzanych w Polsce na zlecenie wywiadu Federacji Rosyjskiej. Jak ustalił nieoficjalnie Polsat News, tajne wystąpienie premiera Donalda Tuska ma dotyczyć kryptowalut, szef rządu bezpośrednio odniesie się do prezydenckiego weta do ustawy w tej sprawie. Oprócz tego pojawi się także wątek płacenia kryptowalutami za akty dywersji. Zaledwie dwa dni temu poinformowano o postawieniu zarzutów 28-letniemu Rosjaninowi Michaiłowi Mirgorodskiemu, który podejrzany jest o kierowanie grupą przestępczą, która w 2023 r. podejmowała akcje dywersyjne na terenie naszego kraju. Donald Tusk wygłosi wystąpienie ws. bezpieczeństwa. Poprosił o jego utajnienie Śledztwo prowadzone jest od dwóch lat. Na jego skutek zatrzymano 16 osób: 12 obywateli Ukrainy, trzech Białorusinów i jednego Rosjanina. Wszyscy przyznali się do zarzucanych im czynów i złożyli wyjaśnienia. Obecnie prowadzone są działania wobec ośmiu kolejnych osób: trzech obywateli Białorusi, dwóch Rosjan oraz obywateli Ukrainy, Polski i Litwy. Większość z nich nie przebywa w Polsce, w związku z czym nie udało się im przedstawić zarzutów. Prokuratura zapewnia, że działania śledczych są kontynuowane. ZOBACZ: Polacy ocenili pomysł premiera ws. reparacji od Niemiec. Najnowszy sondaż Wciąż prowadzone są również poszukiwania Yevhenii Ivanova i Oleksandra Kononova - dwóch obywateli Ukrainy podejrzanych o dokonanie w listopadzie aktów dywersji na infrastrukturę kolejową. Rzecznik Prokuratury Krajowej prok. Przemysław Nowak poinformował w poniedziałek, że do Sądu Okręgowego w Warszawie skierowano wniosek o wydanie europejskiego nakazu aresztowania wobec mężczyzn. Mężczyźni są poszukiwani jako osoby podejrzane o ""szpiegostwo oraz dopuszczenie się przestępstwa o charakterze terrorystycznym"". Z dotychczasowych ustaleń wynika, że obaj mieli działać na zlecenie wywiadu Federacji Rosyjskiej. Za dokonane czyny grozi im kara dożywotniego pozbawienia wolności. Premier zabrał głos na szczycie medycznym ""Bezpieczny Pacjent"" Wcześniej w czwartek Donald Tusk wziął udział w organizowanym przez rząd szczycie medycznym ""Bezpieczny Pacjent"". Podczas swojego wystąpienia podkreślał, że dobro pacjenta jest ""kluczowe"" i nikt nie powinien doszukiwać się konfliktów interesu pomiędzy lekarzem a chorym. - Na zdrowiu i chorobie pacjenta w Polsce nikt nie będzie zarabiał nieadekwatnie do tego, co świadczy. Musimy też mieć tę świadomość i dlatego mówimy o szukaniu wszystkich możliwych metod aby optymalizować wydatki, aby te pieniądze, które mamy do dyspozycji wydawać w sposób optymalny - mówił. ZOBACZ: ""Nie możemy mówić o zapaści i bankructwie"". Tusk otworzył szczyt ws. zdrowia Szef rządu stwierdził, że ""nieprawdą jest, że NFZ jest bankrutem"". Zdementował też tezę o tym, że pojawiły się zamiary rezygnacji z programu ""Dobry posiłek w szpitalach"". - Jest dokładnie odwrotnie. Wprowadzamy standardy, które wynikają z efektów tego pilotażu - zapewnił. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Błaszczak i Morawiecki odpowiadają: Donaldowi została tylko prokuratura, żałosne",https://www.polsatnews.pl/wiadomosc/2025-12-04/blaszczak-i-morawiecki-reaguja-donaldowi-zostala-tylko-prokuratura-zalosne/,"Thu, 04 Dec 2025 13:12:00 +0100","Jak czytamy w komunikacie opublikowanym w czwartek przez Prokuraturę Krajową, informacje przekazane marszałkowi Sejmu Włodzimierzowi Czarzastemu ""mogą stanowić podstawę do rozważenia przez Sejm, czy opisane w postanowieniach o przedstawieniu zarzutów ewentualne naruszenia prawa, dokonane w związku z zajmowanymi stanowiskami w Radzie Ministrów, mogą wypełniać znamiona deliktu konstytucyjnego, a tym samym czy zachodzą przesłanki do pociągnięcia Mateusza Morawieckiego, Mariusza Błaszczaka i Krzysztofa Ardanowskiego do odpowiedzialności konstytucyjnej przed Trybunałem Stanu"". Najnowsze doniesienia prokuratury skrytykował w rozmowie z dziennikarzami jeden z trzech oskarżonych polityków poprzedniej władzy - Mariusz Błaszczak. Były szef MON stwierdził, że zarzuty, które usłyszał, są bezpodstawne i niewiarygodne. - Jeśli chodzi o sprawę zarzutów, które usłyszałem i aktu oskarżenia, który postawiono wobec mnie, są tu zarzuty zupełnie bezpodstawne - komentował Błaszczak. Jak twierdzi polityk PiS, prokurator Marcin Maksjan, który postawił mu zarzuty, sam uznał, że ""jako minister obrony miał prawo do odtajnienia, a potem upublicznienia tych archiwalnych materiałów"". Błaszczak o zarzutach prokuratury: To wszystko jest bezpodstawne, to jest dęte Nowy ruch prokuratury jest - zdaniem Błaszczaka - zemstą polityczną rządu Donalda Tuska. - Mamy do czynienia z łamaniem prawa, sytuacją bezprecedensową. Wróciła komuna. To, co się dzieje w naszym kraju, to jest z jednej strony powrót do czasów komunizmu, a z drugiej strony to są igrzyska. To wszystko jest bezpodstawne, to jest dęte - podsumował Błaszczak. Zapytany o to, czy z dzisiejszej perspektywy ponownie zdecydowałby się odtajnić fragmenty planu Warta, stwierdził, że zrobiłby to bez wahania. ZOBACZ: Mateusz Morawiecki o konflikcie w PiS. ""Mamy poukładane, kto się czym zajmuje"" - Zapewniam państwa, że gdybym jeszcze raz miał podejmować decyzję w tej sprawie, ona byłaby identyczna. Dlatego, że każdy skrawek polskiej ziemi musi być broniony przez żołnierzy polskiego wojska Były szef MON zapewnił również dziennikarzy, że bez względu na oskarżenie Prokuratury, ""zawsze będzie służył ludziom"". W sprawie Mariusza Błaszczaka chodzi o odtajnione w lipcu 2023 roku i ujawnione we wrześniu przez niego fragmenty ""Planu Użycia Sił Zbrojnych w ramach samodzielnej operacji obronnej WARTA-00101"". Decyzja o zniesieniu lub zmianie klauzuli tajności nadanej dokumentom powinna zapaść za zgodą Szefa Sztabu Generalnego Wojska Polskiego, której MON wówczas nie otrzymało. Morawiecki uderza w Tuska. ""Donaldowi została tylko prokuratura"" Krótko po komunikacie Prokuratury Krajowej, dalszy przebieg zarzutów ws. wyborów kopertowych z maja 2020 roku skomentował ówczesny premier Mateusz Morawiecki. Polityk, wobec którego prowadzone jest postępowanie dot. przekroczenia uprawnień Prezesa Rady Ministrów oskarżył prokuraturę o stronniczość i maskowanie innych problemów państwa. ""Upadłość systemu ochrony zdrowia, najdroższe święta w historii, Donaldowi została tylko prokuratura, żałosne"" - pisał w mediach społecznościowych Morawiecki. ZOBACZ: Rządowy szczyt w sprawie zdrowia. Transmisja na żywo Upadłość systemu ochrony zdrowia, najdroższe święta w historii, Donaldowi została tylko prokuratura, żałosne. — Mateusz Morawiecki (@MorawieckiM) December 4, 2025 Były premier może stanąć przed Trybunałem Stanu za organizację wyborów w trybie korespondencyjnym podczas trwającej wówczas pandemii COVID-19. Morawiecki twierdzi jednak, że wszelkie działania podjęte w związku z organizacją wyborów były zgodne z konstytucją. Ardanowski o perspektywie Trybunału Stanu. ""To zaszczyt"" W Sejmie o komentarz zapytany został również trzeci polityk, wobec którego Prokuratura Krajowa postawiła zarzuty - były minister rolnictwa i rozwoju wsi Jan Krzysztof Ardanowski. Były członek rządu jest podejrzany o przekroczenie uprawnień i niedopełnienie obowiązków w okresie od września 2018 roku do lipca 2019 roku oraz w okresie od 1 sierpnia 2019 roku do 30 sierpnia 2019 roku. Ardanowski, który odpiera zarzuty prokuratury, twierdzi, że coraz większą liczbę polityków prawicy (w tym prezydenta Karola Nawrockiego) ""straszy się"" Trybunałem Stanu. W rozmowie z dziennikarzami potraktował oskarżenie prokuratury jako ""zaszczyt"". ZOBACZ: ""Pilna informacja o bezpieczeństwie państwa"". Tusk chce utajnienia wystąpienia w Sejmie - Dla mnie bycie porównywanym z prezydentem to jest po prostu zaszczyt. Podchodzę do tych zarzutów w sposób spokojny. Oczekuję, żeby prokuratura, która od siedmiu lat męczy się z postawieniem zarzutów, żeby skierowała sprawę do sądu - mówił Ardanowski. Jak przekazała Prokuratura Krajowa, postępowanie przygotowawcze ws. Ardanowskiego dotyczy m.in. działalności Krajowego Ośrodka Wsparcia Rolnictwa (KOWR) i nieprawidłowości związanych z udzieleniem w 2018 roku spółce Eskimos S.A. gwarancji na realizację jednego z przedsięwzięć. - Jestem przekonany, że wyciągnięcie tej sprawy, przynajmniej przeciwko mnie, to ma pokryć w sensie medialnym, w przestrzeni publicznej, jakiś pożar w rządzie - skonkludował polityk. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Mikołajkowy Blok Reklamowy coraz bliżej. ""Wystarczy pięć minut""",https://www.polsatnews.pl/wiadomosc/2025-12-04/mikolajkowy-blok-reklamowy-coraz-blizej-wystarczy-piec-minut/,"Thu, 04 Dec 2025 13:04:00 +0100","Tegoroczną twarzą kampanii jest ośmioletni Natan, który od urodzenia zmaga się z obustronnym niedosłuchem. Wsparcie widzów pozwala zapewnić specjalistyczny sprzęt i rehabilitację podopiecznym Fundacji Polsat. - Te dzieci mają nieprawdopodobnie wrażliwe serca i nie myślą tylko i wyłącznie o sobie. Wiedzą, jak ciężko jest żyć z niepełnosprawnością - powiedziała Aldridge-Holc, podkreślając, że podopieczni Fundacji Polsat pomagają innym osobom w potrzebie. ZOBACZ: Jarosław Gugała: Solidarność zaczyna się od prostych rzeczy Oglądaj reklamy i pomóż chorym dzieciom Emitowany od 22 lat Mikołajkowy Blok Reklamowy pokazuje, że pomaganie może być bardzo proste. Całkowity dochód z reklam, obliczany na podstawie oglądalności, trafia do Fundacji Polsat. Środki te są przekazywane na leczenie oraz rehabilitację dzieci i remonty oddziałów dziecięcych w Polsce. WIDEO: 22. Mikołajkowy Blok Reklamowy. ""To dzień, który daje nam siłę"" Twoja przeglądarka nie wspiera odtwarzacza wideo... Do tej pory widzowie, oglądając reklamy, zebrali blisko 30 milionów złotych. - To jest tak proste, że w zasadzie nie wymaga absolutnie żadnego wysiłku. Wystarczy otworzyć telewizor i usiąść na tych drobnych pięć minut. Te drobne pięć minut i wasza obecność, to jest zmiana życia dzieci na bardzo długi czas - podkreśliła prezes Fundacji Polsat. Przypomniała, że w zeszłym roku przed telewizorami znalazły się 3 mln 400 tys. widzów. - Otrzymaliśmy z tego 2 mln 400 tys. złotych. To jest ogromna suma i pozwoliła nam pomóc całej masie dzieci - podkreśliła Aldridge-Holc. Dodała. że dzięki akcji wsparto prawie 1,1 tys. dzieci oraz 17 ośrodków medycznych. Jak podkreśliła prezes fundacji, środki przeznaczono m.in. na remont oddziałów szpitalnych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Śmiertelny karambol i pożar cysterny. Wielogodzinne korki po tragediach na autostradzie A4 Twoja przeglądarka nie wspiera odtwarzacza wideo... adg/bas / polsatnews.pl"
Polska,Rządowy szczyt w sprawie zdrowia. Transmisja,https://www.polsatnews.pl/wiadomosc/2025-12-04/rzadowy-szczyt-w-sprawie-zdrowia-ogladaj-od-1200/,"Thu, 04 Dec 2025 11:37:00 +0100","W szczycie medycznym ""Bezpieczny Pacjent"" bierze udział kierownictwo Ministerstwa Zdrowia z Jolantą Sobierańską-Grendą na czele, a także przedstawiciele Ministerstwa Finansów, Ministerstwa Spraw Wewnętrznych i Administracji i Ministerstwa Obrony Narodowej. Oprócz nich obecni są samorządowcy, dyrektorzy szpitali, a także reprezentanci NFZ i samorządów medycznych. Jego przebieg opisaliśmy tutaj. W trakcie dyskusji podjęte mają zostać tematy dotyczące obecnej sytuacji w systemie ochrony zdrowia. Przedstawione zostaną także pomysły rządu na rozwój i reformę ochrony zdrowia i poprawę bezpieczeństwa pacjentów. Szczyt medyczny rządu tuż przed szczytem prezydenta Rzecznik prasowy prezydenta RP Rafał Leśkiewicz zapowiedział, że w rządowym szczycie weźmie udział szef Kancelarii Prezydenta RP Zbigniew Bogucki. Na piątek zapowiedziany jest natomiast szczyt medyczny organizowany przez prezydenta Karola Nawrockiego. Wydarzenie odbyć ma się pod hasłem ""Na ratunek ochronie zdrowia"". ZOBACZ: ""Dochodzimy do ściany"". Minister zdrowia alarmuje ws. pieniędzy na leczenie - Szczyt medyczny będzie pierwszym punktem działań Prezydenta Karola Nawrockiego. Po tym szczycie zapewne powstaną rekomendacje, mapa drogowa, która ma się przyczynić – albo przede wszystkim zmusić rządzących do tego, by znaleźli środki finansowe na naprawę sytuacji w polskim lecznictwie - tłumaczył Rafał Leśkiewicz. Zaproszenie do udziału w spotkaniu otrzymały organizacje zrzeszające lekarze i środowiska medyczne oraz minister zdrowia Jolanta Sobierańska-Grenda. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Polacy ocenili pomysł premiera ws. reparacji od Niemiec. Najnowszy sondaż,https://www.polsatnews.pl/wiadomosc/2025-12-04/polacy-ocenili-pomysl-premiera-ws-reparacji-od-niemiec-najnowszy-sondaz/,"Thu, 04 Dec 2025 12:06:00 +0100","""Czy Pani/Pana zdaniem Polska powinna wypłacić zadośćuczynienia dla żyjących Polaków - ofiar II wojny światowej, jeśli Niemcy nie podejmą takiej decyzji?"" - usłyszeli uczestnicy badania SW Research dla Onetu. Wyniki sondażu ukazują spory podział opinii publicznej w tej sprawie. 43,3 proc. Polaków uważa, że zadośćuczynienie dla żyjących ofiar wojny nie powinno być wypłacone z polskiego budżetu. Z kolei 25,8 proc. ankietowanych popiera wypłatę rekompensat przez polski rząd. Zadośćuczynienia dla ofiar wojny. Polacy wyrazili swoje zdanie Jedna trzecia Polaków zawahała się przed udzieleniem odpowiedzi. 30,9 proc. respondentów nie była w stanie jednoznacznie ocenić, czy Polska powinna podjąć taką decyzję. Częściej za wypłatą zadośćuczynień z ""polskiej kieszeni"" opowiadają się kobiety. Twierdząco na pytanie sondażowe odpowiedziało 28,4 proc. kobiet, podczas gdy wśród mężczyzn odsetek ten wyniósł 22,9 proc. ZOBACZ: Zarzuty dla byłego premiera i ministrów z rządu PiS. Jest komunikat prokuratury Inicjatywa premiera cieszy się największym poparciem w grupie wiekowej do 24 lat - ""za"" wypłatą odszkodowań zagłosowało 33,8 proc. osób. Największy sprzeciw budzi ona z kolei w grupie ankietowanych powyżej 50. roku życia - odpowiedź ""nie"" wybrało 20,9 proc. osób. Warunek Tuska ws. reparacji w Berlinie. ""Polska wypełni tę potrzebę z własnych środków"" Podczas poniedziałkowej wizyty w Berlinie premier Donald Tusk rozmawiał z kanclerzem Niemiec Friedrichem Merzem m.in. o wnioskowanym przez Polskę zadośćuczynieniu dla żyjących ofiar II wojny światowej. Merz powtórzył stanowisko Niemiec, wedle którego ""kwestia reparacji zarówno z politycznego, jak i prawnego punktu widzenia jest wyjaśniona"". ZOBACZ: ""Odszkodowania należą się od Niemców"". Reakcja prezydenta na deklarację premiera Tusk przypomniał, że stanowisko Polski jest w tej sprawie niezmienne i wyraził nadzieję, że w najbliższym czasie uda się wypracować korzystny dla obu stron kompromis. Premier poinformował, że jeśli Niemcy nie zdecydują się na współpracę w tej kwestii, Polska rozważy wypłatę zadośćuczynienia ze środków państwowych. - Jeśli nie uzyskamy jakiejś szybkiej i jednoznacznej deklaracji, to będę w przyszłym roku rozważał decyzję, że Polska wypełni tę potrzebę z własnych środków. Więcej o tym nie chcę już mówić - oświadczył premier. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Nowy ruch ws. zarzutów dla Morawieckiego, Błaszczaka i Ardanowskiego. Dokumenty u marszałka",https://www.polsatnews.pl/wiadomosc/2025-12-04/zarzuty-dla-bylego-premiera-i-ministrow-z-rzadu-pis-jest-komunikat-prokuratury/,"Thu, 04 Dec 2025 10:55:00 +0100","Prokurator generalny Waldemar Żurek przekazał marszałkowi Sejmu Włodzimierzowi Czarzastemu informacje dotyczące przedstawienia Mateuszowi Morawieckiemu, Mariuszowi Błaszczakowi i Krzysztofowi Ardanowskiemu - członkom Rady Ministrów - zarzutów popełnienia przestępstw związanych z zajmowanymi przez nich stanowiskami - poinformowała Prokuratura Krajowa. Zgodnie z panującymi przepisami prokurator ma obowiązek powiadomienia marszałka Sejmu o prowadzeniu postępowania karnego przeciwko członkowi Rady Ministrów. Jak czytamy w komunikacie PK, ""przedstawienie wskazanym osobom, korzystającym z ochrony immunitetowej, zarzutów popełnienia przestępstw urzędniczych było możliwe po wyrażeniu przez Sejm Rzeczypospolitej Polskiej zgody na pociągnięcie ich do odpowiedzialności karnej za czyny zabronione opisane we wnioskach prokuratora"". ZOBACZ: ""Polityka Kalego"". Małgorzata Manowska o działaniach ministra Żurka Prokuratura przekazała, że ""Sejm, rozpoznając wnioski prokuratora o uchylenie immunitetu Mateuszowi M., Mariuszowi B. i Krzysztofowi A., wypowiedział się wyłącznie w zakresie wyrażenia zgody na pociągnięcie tych osób do odpowiedzialności karnej, nie zajmując stanowiska co do ewentualnej ich odpowiedzialności konstytucyjnej"". Jednocześnie informacje dla marszałka Sejmu ""mogą stanowić podstawę do rozważenia przez Sejm, czy opisane w postanowieniach o przedstawieniu zarzutów ewentualne naruszenia prawa, dokonane w związku z zajmowanymi stanowiskami w Radzie Ministrów, mogą wypełniać znamiona deliktu konstytucyjnego, a tym samym czy zachodzą przesłanki do pociągnięcia Mateusza Morawieckiego, Mariusza Błaszczaka i Krzysztofa Ardanowskiego do odpowiedzialności konstytucyjnej przed Trybunałem Stanu"" - czytamy w komunikacie. Mateusz Morawiecki z zarzutami. Chodzi o wybory kopertowe Wiosną 2020 r. - w trakcie trwającej pandemii COVID-19 - ówczesny szef rządu Mateusz Morawiecki polecił Poczcie Polskiej działania niezbędne do przygotowania i przeprowadzenia wyborów prezydenckich, które w związku z rozprzestrzenianiem się koronawirusa miały odbyć się 10 maja 2020 r. w trybie korespondencyjnym. ZOBACZ: Ziobro składa kolejne zawiadomienie. ""Poświadczył nieprawdę"" W styczniu do Sejmu trafił wniosek o uchylenie immunitetu Mateuszowi Morawieckiego w związku z tą sprawą. Prokuratura zarzuciła mu, że jako premier przekroczył swoje uprawnienia. Morawiecki zapowiedział wówczas, że sam ""chętnie zrzeknie się immunitetu"", ponieważ organizując wybory korespondencyjne, działał w zgodzie z konstytucją. Sprawa Mariusza Błaszczaka. Były szef MON odtajnił fragmenty planu Warta W sprawie Mariusza Błaszczaka chodzi o odtajnione w lipcu 2023 roku i ujawnione we wrześniu przez niego fragmenty ""Planu Użycia Sił Zbrojnych w ramach samodzielnej operacji obronnej WARTA-00101"". Sam dokument pochodził z 2011 roku - rządziła wówczas koalicja PO-PSL, a szefem Ministerstwa Obrony Narodowej, akceptującym plany, był Bogdan Klich - obecnie szef polskiej placówki w Waszyngtonie. Prokuratura w marcowym wniosku o uchylenie immunitetu Błaszczakowi podnosi, że ""decyzja o zniesieniu klauzuli tajności dokumentów i fragmentów dokumentów, które stanowiły Plan Użycia Sił Zbrojnych RP, była pierwszą taką decyzją po 1989 r."". Służby zwracają także uwagę, że nawet jeśli szef MON mógł podjąć decyzję o zniesieniu lub zmianie klauzuli tajności nadanej dokumentom, to powinien mieć zgodę Szefa Sztabu Generalnego Wojska Polskiego. ZOBACZ: Awantura na posiedzeniu Trybunału Stanu. Poszło o skład MON takiej zgody nie miało, o chęci odtajnienia dokumentów nie był informowany prezydent. Sam Błaszczak od początku z kolei twierdził, że to, co ujawnił, było dokumentem historycznym, a cała sprawa ze stawianiem mu zarzutów ma kontekst politycznej zemsty. ""Działał na szkodę interesu publicznego"". Ardanowski nie przyznał się do zarzucanych czynów Ardanowskiemu zarzuca się przekroczenie uprawnień i niedopełnienie obowiązków w okresie od września 2018 roku do lipca 2019 roku oraz w okresie od 1 sierpnia 2019 roku do 30 sierpnia 2019 roku. Ardanowski nie przyznał się w marcu do popełnienia zarzucanych mu czynów i odmówił składania wyjaśnień. ""Prokuratura Regionalna w Warszawie prowadzi postępowanie przygotowawcze dotyczące m.in. działalności Krajowego Ośrodka Wsparcia Rolnictwa (KOWR) i nieprawidłowości związanych z udzieleniem w 2018 roku spółce Eskimos S.A. gwarancji na realizację przedsięwzięcia polegającego na skupie 500 000 ton jabłek przemysłowych po cenie nie niższej niż 25 groszy za kilogram, w wyniku czego KOWR poniósł szkodę w łącznej kwocie ponad 40 mln zł, a także doprowadzenia KOWR do poniesienia niecelowych oraz nieoszczędnych wydatków publicznych w kwocie 30 mln zł, w związku z udzieleniem gwarancji kredytowej na rzecz Spółdzielni Mleczarskiej 'Bielmlek'"" - przekazano wówczas w komunikacie. ZOBACZ: Ujawnienie planu ""Warta"". Wójcik: W głowie się nie mieści Zarzuty w tej sprawie dotyczą wydawania poleceń podległym pracownikom, ""działając wbrew zasadom prawidłowej gospodarki przy zarządzaniu mieniem państwowym bez zachowania należytej staranności"". Jak podkreśliła Prokuratura Regionalna w Warszawie, Ardanowski, znając słabą kondycję finansową spółki Eskimos S.A., poziom jej zadłużenia oraz brak majątku wolnego od obciążeń, ""doprowadził wbrew obowiązującym przepisom do udzielenia przez Krajowy Ośrodek Wsparcia Rolnictwa spółce gwarancji bankowej w łącznej wysokości 100 mln zł oraz udzielenia przez Krajowy Ośrodek Wsparcia Rolnictwa gwarancji kredytowej w wysokości 20 mln zł"". W komunikacie dodano, że w konsekwencji doprowadziło to do uruchomienia gwarancji i poniesienia przez KOWR ""niecelowych oraz nieoszczędnych wydatków publicznych w łącznej kwocie co najmniej 99.999.866,06 zł"", czym Ardanowski działał na szkodę interesu publicznego. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Martwy dzik z ASF mógł zostać celowo podrzucony do hodowli trzody. ""Możliwy sabotaż""",https://www.polsatnews.pl/wiadomosc/2025-12-04/martwy-dzik-z-asf-mogl-zostac-celowo-podrzucony-do-hodowli-trzody-mozliwy-sabotaz/,"Thu, 04 Dec 2025 12:30:00 +0100","- Na terenie gminy Rozprza w powiecie piotrkowskim znalezione zostały zwłoki dzika, częściowo oskórowane, pozbawione wnętrzności, więc jest przypuszczenie, które sprawdzamy, że został on podrzucony w to miejsce. Musimy sprawdzić wszystkie kierunki - powiedział Krajewski podczas konferencji w ministerstwie rolnictwa. ZOBACZ: Dziki opanowały europejską stolicę. Władze biją na alarm W opinii Inspekcji Weterynaryjnej wszystko wskazuje, że martwy dzik z ASF celowo został przeniesiony do zagłębia hodowli trzody - podało wcześniej MRiRW. Minister rolnictwa Stefan Krajewski poinformował, że o sprawie dzika z ASF pod Piotrkowem był informowany. ""Natychmiast zleciłem służbom podjęcie działań i zabezpieczenie terenu. Nie wykluczamy sabotażu, w tym wschodniej dywersji"" - napisał szef resortu rolnictwa w serwisie X. Piotrków Trybunalski. Martwy dzik znaleziony w hodowli trzody Szef resortu podkreślił na konferencji prasowej, że powiat piotrkowski stanowi ""serce polskiej hodowli trzody"", dlatego trzeba sprawdzić wszystkie okoliczności związane z podejrzeniem celowego podrzucenia truchła dzika zarażonego afrykańskim pomorem świń. - Z głównym lekarzem weterynarii ustaliliśmy ścieżkę działania. Działamy nie tylko w Polsce, jesteśmy w stałym kontakcie z Komisją Europejską - wskazał Krajewski. Zaznaczył, że resort prowadzi działania w celu wyjaśnienia sprawy, ale tak, by w żaden sposób nie zaszkodzić polskiej hodowli. ZOBACZ: Wirus rozprzestrzenia się na Podkarpaciu. Kolejne przypadki zachorowań, sanepid wydał zalecenia Według MRiRW, to jest ""jak uderzenie w polskie rolnictwo i nasze bezpieczeństwo żywnościowe"". Jacek Dobrzyński przekazał w czwartek dziennikarzom w Sejmie, że łódzki inspektorat weterynaryjny poinformował Agencję Bezpieczeństwa Wewnętrznego o tym zdarzeniu. - Tą sprawą zajmuje się komenda miejska policji w Piotrkowie Trybunalskim. To policja wyjaśnia okoliczności tego zdarzenia - dodał rzecznik ministra koordynatora służb specjalnych. Zaapelował, aby nie wpadać w panikę i nie szerzyć dezinformacji. - Na tym etapie nie ma podejrzenia działania służb wywiadowczych państw obcych. Oczywiście wszelkie informacje są analizowane i weryfikowane - mówił rzecznik ministra koordynatora służb specjalnych. Afrykański pomór świń to zakaźna choroba wirusowa świń domowych wszystkich ras oraz dzików. Ludzie nie są narażeni na zakażenie tym wirusem, więc choroba ta nie stwarza zagrożenia dla ich zdrowia i życia. Wystąpienie ASF ma przede wszystkim znaczenie ekonomiczne. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,W rękach nastolatka eksplodował telefon. Osiem osób w szpitalu,https://www.polsatnews.pl/wiadomosc/2025-12-04/w-rekach-nastolatka-eksplodowal-telefon-osiem-osob-w-szpitalu/,"Thu, 04 Dec 2025 11:31:00 +0100","Do zdarzenia w ropczyckim internacie doszło kilka minut po północy. Jeden z mieszkańców budynku obsługiwał telefon komórkowy, gdy niespodziewanie znajdująca się w nim bateria eksplodowała, doprowadzając do obrażeń dłoń i rąk. Na miejsce przybyła policja, pogotowie i straż pożarna. Zadecydowano o ewakuowaniu 41 osób, które znajdowały się w budynku. Wybuch telefonu w internacie. Osiem osób trafiło do szpitala - Strażacy weszli do pomieszczeń, sprawdzili je. Nie było tam pożaru, nie było też już zadymienia, personel obiektu przewietrzał pomieszczenia - powiedział w rozmowie z polsatnews.pl bryg. Bogusław Drozd z Komendy Powiatowej Państwowej Straży Pożarnej w Ropczycach. Poza użytkownikiem telefonu, pomocy medycznej wymagało także siedem innych osób, które znajdowały się w budynku w chwili eksplozji. Uskarżały się na złe samopoczucie. Ratownicy zadecydowali o przewiezieniu wszystkich do szpitala. ZOBACZ: Paraliż lotniska w Krakowie. Samoloty nie lądują i nie startują Działania straży pożarnej zostały zakończone o godz. 1:30. 10 minut wcześniej wydano decyzję o umożliwieniu powrotu mieszkańców internatu do wnętrza budynku. ""Finalnie, nikt nie odniósł poważniejszych obrażeń"" - poinformowano w komunikacie wydanym przez policję. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Zarzuty dla byłego wiceministra finansów. Miał przyjmować łapówki,https://www.polsatnews.pl/wiadomosc/2025-12-04/zarzuty-dla-bylego-wiceministra-finansow-mial-przyjmowac-lapowki/,"Thu, 04 Dec 2025 09:56:00 +0100","Konrad R., który w latach 2015-2016 pełnił funkcję wiceministra finansów w rządzie Beaty Szydło, miał przyjmować korzyści majątkowe w zamian za pośrednictwo w załatwieniu różnych spraw ustalonych przedsiębiorców. Łączna suma przyjętych korzyści majątkowych przekracza 1,5 miliona złotych. Postępowanie przygotowawcze w tej sprawie nadzoruje Prokuratura Okręgowa w Łodzi. Były wiceminister finansów usłyszał zarzuty przyjmowania korzyści majątkowych w zamian za pośrednictwo w załatwieniu spraw różnym przedsiębiorcom. Łączna wartość przyjętych korzyści przekracza 1,5 mln złotych. Śledztwo w tej sprawie pod nadzorem Prokuratury Okręgowej w Łodzi… pic.twitter.com/EEQDTKHdkc — Jacek Dobrzyński (@JacekDobrzynski) December 4, 2025 Były wiceminister w rządzie Beaty Szydło z zarzutami Śledztwo w sprawie Konrada R. funkcjonariusze łódzkiego CBA prowadzą od 2022 roku. Jak informują służby, podejrzany miał powoływać się na swoje liczne wpływy m.in. w Kancelarii Premiera ówczesnego rządu, Narodowym Banku Polskim czy Komisji Nadzoru Finansowego. Od lipca 2019 r. do maja 2023 r. Konrad R. miał nielegalnie przyjąć 1,572,961 zł. ZOBACZ: Ministerstwo Zdrowia planuje cięcia kosztów w NFZ. Miliardy złotych oszczędności Po przyjęciu korzyści majątkowych były wiceminister miał pośredniczyć w załatwieniu różnych spraw, takich jak spór prawny między spółkami z sektora prywatnego, a spółką Skarbu Państwa. Konrad R. usłyszał zarzut z art. 230 § 1 kk dotyczący przyjęcia korzyści majątkowej, powołując się na wpływy w instytucjach państwowych. Byłemu wiceministrowi grozi kara pozbawienia wolności od sześciu miesięcy do ośmiu lat. Prokurator nie zastosował jednak wobec niego żadnych środków zapobiegawczych. Wkrótce więcej informacji... Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"""Nie możemy mówić o zapaści i bankructwie"". Tusk otworzył szczyt ws. zdrowia",https://www.polsatnews.pl/wiadomosc/2025-12-04/nie-mozemy-mowic-o-zapasci-i-bankructwie-tusk-otworzyl-szczyt-ws-zdrowia/,"Thu, 04 Dec 2025 12:35:00 +0100","- Rzeczywiście tak jest, że każdy rok kończy się taką emocją. Wszyscy obecni na sali jesteście ekspertami, praktykami, wiecie dobrze dlaczego tak się dzieje, nie jest to przecież pierwsze spotkanie środowisk medycznych - powiedział podczas swojego wystąpienia na szczycie Donald Tusk. Premier zapowiedział, że podczas dyskusji ""w skondensowany sposób"" przedstawione zostaną problemy, z którymi zmaga się obecnie polska ochrona zdrowia. Donald Tusk na rządowym szczycie medycznym. ""Żeby nikt nie szukał konfliktu interesów pomiędzy lekarzem a pacjentem"" - Kluczowe z naszego punktu widzenia jest dobro pacjenta i chciałbym, żeby ta teza nigdy nie była odbiera jako kontrowersyjna przez kogokolwiek. Często się zdarza – sam byłem ofiarą takiej sytuacji - że są zainteresowane osoby, albo czasami niekompetencja o tym decyduje, które widzą konflikt interesów między lekarzem, pielęgniarką a pacjentem - tłumaczył premier. Szef rządu zwrócił się do wszystkich uczestników spotkania i wskazał, że chciałby by jego intencja wybrzmiała już na początku szczytu w sposób jednoznaczny. - Jesteśmy tutaj po to, i wasza codzienna praca jest po to, żeby nikt nigdy nie szukał konfliktu interesów pomiędzy lekarzem a pacjentem - mówił. ZOBACZ: Polacy ocenili pomysł premiera ws. reparacji od Niemiec. Najnowszy sondaż Premier przekonywał, że należy szukać ""najbardziej efektywnych sposób działania"". Odwołał się też do kwestii programu pilotażowego ""Dobry posiłek w szpitalach"". - Wiem, że dużo emocji wzbudza, pierwsza sprawa z brzegu, czyli kwestia pilotażu, jeśli chodzi o wyżywienie w szpitalach i decyzja o tym, żeby to, co było przedmiotem pilotażu stało się standardem. Tak, to nasi poprzednicy wpadli na dobry pomysł, aby zrobić pilotaż, który zbuduje pewien standard żywieniowy, który będzie obowiązywał wszędzie, a nie w wybranych miejscach - przyznał premier. ""Nie możemy opowiadać, że doszło do katastrofy"". Premier o kondycji ochrony zdrowia - Na zdrowiu i chorobie pacjenta w Polsce nikt nie będzie zarabiał nieadekwatnie do tego, co świadczy. Musimy też mieć tę świadomość i dlatego mówimy o szukaniu wszystkich możliwych metod aby optymalizować wydatki, aby te pieniądze, które mamy do dyspozycji wydawać w sposób optymalny - mówił. WIDEO: Szczyt ws. zdrowia. Donald Tusk: Nie możemy mówić o zapaści Twoja przeglądarka nie wspiera odtwarzacza wideo... Szef rządu stwierdził, że ""nieprawdą jest, że NFZ jest bankrutem"". Zdementował też tezę o tym, że pojawiły się zamiary rezygnacji z programu ""Dobry posiłek w szpitalach"". - Jest dokładnie odwrotnie. Wprowadzamy standardy, które wynikają z efektów tego pilotażu - zapewnił. ZOBACZ: ""Dochodzimy do ściany"". Minister zdrowia alarmuje ws. pieniędzy na leczenie - Chciałbym, żeby wszyscy mieli świadomość - nie możemy dzisiaj sobie opowiadać, że doszło do katastrofy, zapaści, bankructwa, w sytuacji kiedy wiele, wiele miliardów złotych więcej wydajemy co roku na ochronę zdrowia - przekonywał premier. - I ten rok oczywiście jest rekordowy, przy rekordowo niskiej inflacji. Więc wiem, że zawsze tych pieniędzy będzie za mało, ale nie ma żadnych powodów, żebyśmy opuścili ręce i powiedzieli, że nie damy rady - dodał. Szczyt medyczny rządu tuż przed szczytem prezydenta W szczycie medycznym ""Bezpieczny Pacjent"" bierze udział kierownictwo Ministerstwa Zdrowia z Jolantą Sobierańską-Grendą na czele, a także przedstawiciele Ministerstwa Finansów, Ministerstwa Spraw Wewnętrznych i Administracji i Ministerstwa Obrony Narodowej. Oprócz nich obecni są samorządowcy, dyrektorzy szpitali, a także reprezentanci NFZ i samorządów medycznych. W trakcie dyskusji podjęte mają zostać tematy dotyczące obecnej sytuacji w systemie ochrony zdrowia. Przedstawione zostaną także pomysły rządu na rozwój i reformę ochrony zdrowia i poprawę bezpieczeństwa pacjentów. Na piątek zapowiedziany jest natomiast szczyt medyczny organizowany przez prezydenta Karola Nawrockiego. Wydarzenie odbyć ma się pod hasłem ""Na ratunek ochronie zdrowia"". ZOBACZ: Dentysta wyłudził ponad 1,2 mln zł od NFZ. Zapłacili pacjenci - Szczyt medyczny będzie pierwszym punktem działań prezydenta Karola Nawrockiego. Po tym szczycie zapewne powstaną rekomendacje, mapa drogowa, która ma się przyczynić – albo przede wszystkim zmusić rządzących do tego, by znaleźli środki finansowe na naprawę sytuacji w polskim lecznictwie - tłumaczył rzecznik Prezydenta RP Rafał Leśkiewicz. Zaproszenie do udziału w spotkaniu otrzymały organizacje zrzeszające lekarze i środowiska medyczne oraz minister zdrowia Jolanta Sobierańska-Grenda. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Gigantyczny korek pod Warszawą. Doszło do zderzenia trzech aut,https://www.polsatnews.pl/wiadomosc/2025-12-04/gigantyczny-korek-pod-warszawa-doszlo-do-zderzenia-trzech-aut/,"Thu, 04 Dec 2025 09:50:00 +0100","O godz. 6:15 na warszawskim odcinku S2 między węzłem Konotopa a węzłem Al. Jerozolimskie doszło do zderzenia samochodu osobowego z samochodem dostawczym i pojazdem ciężarowym. Mazowieckie. Zderzenie samochodów na S2, tworzy się korek Jak poinformowała Generalna Dyrekcja Dróg Krajowych i Autostrad, nie ma osób rannych, ale zablokowany został lewy i środkowy pas jezdni w kierunku Terespola. W związku z tym, że pojazdy nie miały możliwości zjechania na pas awaryjny, na miejscu utworzyły się znaczny zator. Służby podjęły czynności, a uszkodzone pojazdy zostały przeniesione na lawety i usunięte z miejsca zdarzenia. ZOBACZ: Dramatyczne sceny w Warszawie. Pieszy został potrącony przez tramwaj - Droga została już udrożniona, ale podejrzewam, że trzeba będzie jeszcze trochę poczekać - powiedział w rozmowie z polsatnews.pl na temat obecnych utrudnień na S2 mł. asp. Paweł Chmura z Komendy Stołecznej Policji w Warszawie. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Kto nowym liderem Polski 2050? Gramatyka wskazał swój typ Twoja przeglądarka nie wspiera odtwarzacza wideo... ps / polsatnews.pl / PAP"
Polska,Paraliż lotniska w Krakowie. Samoloty nie lądują i nie startują,https://www.polsatnews.pl/wiadomosc/2025-12-04/paraliz-lotniska-w-krakowie-samoloty-nie-laduja-i-nie-startuja/,"Thu, 04 Dec 2025 09:53:00 +0100","Gęsta mgła, która od kilku dni utrzymuje się nad Małopolską, również w czwartek powoduje opóźnienia w ruchu lotniczym. Przedstawiciele krakowskiego lotniska poinformowali w komunikacie, że z powodu niesprzyjających warunków atmosferycznych niektórzy przewoźnicy mogą odwołać lub przekierować poszczególne rejsy. Na ten moment do Katowic przekierowane zostały rejsy: AY 1161 z Helsinek oraz AF 4000 z Paryża. Krakowskie lotnisko podkreśla, że sytuacja pogodowa jest dynamiczna i zmianie trasy ulec mogą kolejne loty. Pasażerowie proszeni są więc o śledzenie komunikatów linii lotniczych oraz komunikatów na krakowskim lotnisku. Gęsta mgła nad Krakowem. Utrudnienia na lotnisku w Balicach Rzeczniczka prasowa lotniska Kraków-Balice Monika Chylaszek w rozmowie z polsatnews.pl potwierdza, że z powodu gęstej mgły samoloty nie są teraz w stanie bezpiecznie wylądować w Małopolsce. - Dzisiaj mamy podobną sytuację. Rano warunki pozwoliły na to, żeby samoloty wystartowały z Krakowa, natomiast w tej chwili mgła jest bardzo duża. Samoloty, które miały w Krakowie lądować są przekierowywane - mówiła. ZOBACZ: Co z cenami prądu? Miłosz Motyka zwraca uwagę na weto prezydenta Napięta sytuacja na krakowskim lotnisku może wiązać się z opóźnieniami, dłuższym oczekiwaniem na rozpoczęcie podróży czy - w wyjątkowych sytuacjach - konieczność podróży przez inne lotniska. Zmiany podczas kontroli granicznych. Kraków wdraża nową procedurę Kraków Airport przypomina też, że od 4 grudnia Straż Graniczna wdroży tam nowy europejski system zarządzania granicami. Ma on pomóc w rejestrowaniu osób niebędących obywatelami państw UE, udających się na krótki pobyt na terenie. ZOBACZ: Zapalny punkt na mapie świata. ""Chiny rozpoczęły symulację nalotów"" Jak czytamy w komunikacie ""dane podróżnych będą rejestrowane w EES niezależnie od tego, czy potrzebują oni wizy krótkoterminowej, czy też korzystają oni z ruchu bezwizowego"". W związku z rozpoczęciem nowego systemu kontroli, pasażerowie podróżujący poza strefę Schengen mogą spodziewać się dłuższej niż zwykle kontroli granicznej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Jolanta Sobierańska-Grenda w programie ""Graffiti"". Oglądaj",https://www.polsatnews.pl/wiadomosc/2025-12-04/jolanta-sobieranska-grenda-w-programie-graffiti-ogladaj-na-zywo/,"Thu, 04 Dec 2025 07:12:00 +0100","W ""Graffiti"" poruszony zostanie m.in. temat cięć w ochronie zdrowia oraz zapowiedzianego na czwartek szczytu medycznego ""Bezpieczny Pacjent"", w którym weźmie udział kierownictwo Ministerstwa Zdrowia, Ministerstwa Finansów, MSWiA, MON, przedstawiciele NFZ i samorządów medycznych, samorządowcy i dyrektorzy szpitali. Poprzednie odcinki programu można obejrzeć TUTAJ. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Wyniki Lotto na 3 grudnia 2025. Sprawdź szczęśliwe liczby,https://www.polsatnews.pl/wiadomosc/2025-12-03/wyniki-lotto-na-3-grudnia-2025-sprawdz-szczesliwe-liczby/,"Wed, 03 Dec 2025 23:09:00 +0100","Wyniki losowania Lotto Losowania Lotto odbywają się trzy razy w tygodniu – we wtorki, czwartki oraz soboty o godzinie 22:00. Ostatnie wylosowane liczby, z losowania które odbyło się 2 grudnia 2025 roku, to: 3, 47, 29, 32, 30, 9 W grze Lotto typuje się 6 liczb z 49 możliwych, a cena jednego zakładu wynosi 3 zł za zakład. Kumulacja na najbliższe losowanie wynosi aż pięć milionów złotych. Następne losowanie Lotto odbędzie się w czwartek, 4 grudnia 2025 roku o godzinie 22:00. Najwyższą wygraną w Lotto do tej pory było trzydzieści sześć milionów złotych, zdobyte 16 marca 2017 roku w Skrzyszowie. Wyniki dla Lotto Plus Losowania Lotto Plus również odbywają się trzy razy w tygodniu – we wtorki, czwartki oraz soboty. Ostatnie wylosowane liczby, z losowania które odbyło się 2 grudnia 2025 roku, to: 21, 14, 8, 17, 24, 40 W grze Lotto Plus nie skreślamy nowych liczb – gramy tymi samymi, które wybraliśmy w Lotto. Aby zagrać w Lotto Plus, należy zakupić co najmniej jeden zakład Lotto (kosztujący 3zł) i dopłacić 1zł. W Lotto Plus nie ma kumulacji, a wygrane są gwarantowane i stałe. Najwyższa wygrana wynosi milion złotych, ostatnio padła 20 listopada 2025 roku w przez Internet. Następne losowanie Lotto Plus odbędzie się w czwartek, 4 grudnia 2025 roku o godzinie 22:00. Wyniki losowania Mini Lotto Losowania Mini Lotto odbywają się codziennie o godzinie 22:00. Ostatnie wylosowane liczby, z losowania które odbyło się 3 grudnia 2025 roku, to: 14, 7, 2, 22, 4 W grze Mini Lotto typuje się 5 liczb z 42 możliwych. Cena jednego zakładu to tylko 2 złote. W najbliższym losowaniu do wygrania jest 500 tysięcy złotych. Najwyższą wygraną w Mini Lotto do tej pory było 560 tysięcy złotych, zdobyte 16 listopada 2024 roku w przez Internet. Następne losowanie Mini Lotto odbędzie się 4 grudnia 2025 roku o godzinie 22:00. Multi Multi – wyniki losowania Losowania Multi Multi odbywają się codziennie o godzinie 14:00 i 22:00. Ostatnie wylosowane liczby, z losowania które odbyło się 3 grudnia 2025 roku, to: Losowanie o 14:00: 36, 40, 5, 79, 27, 8, 66, 41, 68, 57, 14, 77, 61, 35, 58, 31, 10, 55, 72, 19 (Plus: 19) Losowanie o 22:00: 25, 56, 6, 45, 48, 64, 20, 3, 74, 67, 17, 1, 61, 21, 42, 26, 51, 29, 50, 52 (Plus: 52) W grze Multi Multi można obstawiać od 1 do 10 liczb z 80, a wygrane zależą od liczby obstawionych liczb oraz stawki. Grając za 2,50 zł, można wygrać nawet dwadzieścia pięć milionów złotych. Najwyższą wygraną w Multi Multi do tej pory było siedem milionów złotych, zdobyte 25 czerwca 2015 roku w Luboniu. Wyniki losowania EuroJackpot Losowania EuroJackpot odbywają się dwa razy w tygodniu – we wtorki i piątki o godzinie 20:45. Ostatnie wylosowane liczby, z losowania które odbyło się 2 grudnia 2025 roku, to: Liczby główne: 14, 30, 34, 35, 40 Euronumery: 4, 6 W grze EuroJackpot należy wytypować 5 liczb z 50 oraz 2 liczby z 12 (Euronumery). Cena jednego zakładu to 12,50 złotych. W najbliższym losowaniu do wygrania jest aż 45 milionów. Najwyższą wygraną w EuroJackpot w Polsce do tej pory było 213 milionów złotych, zdobyte 12 sierpnia 2022 roku w pow. krotoszyńskim. Następne losowanie EuroJackpot odbędzie się 5 grudnia 2025 roku o godzinie 20:45. Wyniki losowania Kaskady Losowania Kaskady odbywają się codziennie o godzinie 14:00 i 22:00. Ostatnie wylosowane liczby, z losowania które odbyło się 3 grudnia 2025 roku, to: Losowanie o 14:00: 22, 8, 5, 21, 2, 16, 13, 12, 20, 1, 7, 15 Losowanie o 22:00: 17, 8, 20, 6, 2, 15, 23, 24, 11, 18, 3, 13 W grze Kaskada należy wytypować 12 z 24 liczb. Można zagrać już za dwa zestawy liczb za jedyne 2 zł. Gracz sam decyduje czy chce grać na jedno czy na dwa losowania dziennie. Najwyższą wygraną w Kaskadzie do tej pory było 250 tysięcy złotych, zdobyte 24 listopada 2025 roku w Bielsku-Białej. Wyniki losowania Ekstra Pensji Losowania Ekstra Pensji odbywają się od poniedziałku do piątku o godzinie 22:00, razem z losowaniem Ekstra Premii. Ostatnie wylosowane liczby, z losowania które odbyło się 3 grudnia 2025 roku, to: 14, 18, 20, 22, 17 oraz 4 W grze Ekstra Pensja typuje się 5 liczb z 35 możliwych oraz 1 liczbę z 4. Cena jednego zakładu to 10 złotych. Główna wygrana to 4000 złotych miesięcznie przez 20 lat. Najwyższą jednorazową wygraną w Ekstra Pensji do tej pory było 50 tysięcy złotych (miesięcznie przez 20 lat), zdobyte 15 października 2017 roku w Warszawie. Następne losowanie Ekstra Pensji odbędzie się 4 grudnia 2025 roku o godzinie 22:00. Wyniki losowania Ekstra Premii Losowania Ekstra Premii odbywają się od poniedziałku do piątku o godzinie 22:00. Ostatnie wylosowane liczby, z losowania które odbyło się 3 grudnia 2025 roku, to: 4, 34, 12, 6, 3 oraz 2 W grze Ekstra Premia typuje się 5 liczb z 35 możliwych oraz 1 liczbę z 4. Cena jednego zakładu to 2 złote. Najwyższą wygraną w Ekstra Premii do tej pory było 1 milion złotych, zdobyte 3 października 2022 roku w miejscowości Ryczywół. Następne losowanie Ekstra Premii odbędzie się 4 grudnia 2025 roku o godzinie 22:00. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Co z cenami prądu? Miłosz Motyka zwraca uwagę na weto prezydenta,https://www.polsatnews.pl/wiadomosc/2025-12-03/milosz-motyka-ceny-pradu-bez-zmian-zaskakujace-argumenty-ministra/,"Wed, 03 Dec 2025 22:04:00 +0100","Miłosz Motyka zapowiedział w programie ""Punkt Szubartowicza"", że nie będzie wyższych cen za prąd. - Myślę, że ceny energii będą na niezmienionym poziomie od tych, jakie są teraz, ale prezydent zawetował już ustawę, która gwarantowała w przyszłości też niższe ceny energii - wskazał minister. - Pan prezydent zaproponował ustawę o niższym VAT-cie na energię elektryczną za prąd, ale ten ubytek w VAT-cie trzeba będzie uzupełnić z innego źródła, czyli: albo będziemy mieli mniej na zdrowie, zbrojenia, edukację, szkolnictwo wyższe albo więcej z VAT-u trzeba będzie dołożyć w innych miejscach - argumentował Motyka. Ceny za prąd. Miłosz Motyka zapowiada: Nie wzrosną W programie Miłosz Motyka wyjaśnił, że niższe ceny energii na Węgrzech nie wynikają z konkurencyjnych cen importu rosyjskiego gazu, lecz m.in. z posiadania elektrowni jądrowej oraz znacznie mniejszej skali węgierskiej gospodarki. ZOBACZ: Ustawa ws. obniżenia cen prądu. Karol Nawrocki o szczegółach projektu - Elektrownia atomowa dla tej gospodarki gwarantuje niższe ceny. U nas też tak będzie - my elektrowni jądrowej nie mamy - wskazał Motyka. - (Austria i Węgry - red.) Nie mają alternatywnych kierunków dostaw, jakie ma Polska i inne państwa mają ze względu na terminale morskie - dodał. WIDEO: Minister energii o cenach prądu. ""Prezydent zawetował ustawę"" Twoja przeglądarka nie wspiera odtwarzacza wideo... Podkreślił przy tym, że w czasie kryzysu energetycznego Węgry wcale nie płaciły mniej za prąd czy ciepło, a uzależnienie od rosyjskich surowców stało się dla Moskwy narzędziem szantażu. Motyka odrzucił narrację, jakoby rosyjski gaz miał być dla regionu tańszy, wskazując, że zdywersyfikowane dostawy do Polski - z Norwegii, Kataru czy Stanów Zjednoczonych - zapewniają stabilność oraz konkurencyjne ceny, a przede wszystkim pochodzą od partnerów, którzy nie stanowią zagrożenia. - To jest kłamliwa narracja, że dla Polski, dla naszego regionu i innych państw, gaz z Rosji to jest tańszy gaz - podkreślał. ZOBACZ: Niższe ceny prądu. Minister energii Miłosz Motyka złożył obietnicę Zdywersyfikowane kierunki dostaw ""dają gwarancję niższych cen niż ten, który jest paradoksalnie z bliższego nam kierunku ze względu też na to, że mamy stabilne dostawy, stabilnych partnerów i wreszcie współpracujemy z partnerami, którzy nas nie zaatakują"". W tym kontekście podkreślił, że próby powrotu do ""business as usual"" z Rosją, podejmowane m.in. przez rząd Viktora Orbana, są nie tylko sprzeczne z unijnymi restrykcjami, ale i stoją w jawnej sprzeczności z europejskimi wysiłkami na rzecz bezpieczeństwa. Jak podkreślił minister, restrykcje te dotyczą także Węgier. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Jarosław Kaczyński ukarany przez komisję etyki. ""Upomnienie i nagana""",https://www.polsatnews.pl/wiadomosc/2025-12-03/jaroslaw-kaczynski-ukarany-przez-komisje-etyki-upomnienie-i-nagana/,"Wed, 03 Dec 2025 21:57:00 +0100","Komisja etyki poselskiej ukarała Jarosława Kaczyńskiego naganą za jego słowa podczas obchodów miesięcznicy smoleńskiej w sierpniu skierowane do osób sprzeciwiających się uroczystościom i konfrontację z jednym z dziennikarzy. Schadler wyjaśniła, że za użycie słowa ""cham"" w stosunku do dziennikarza Radomira Wita prezes PiS został ukarany upomnieniem, a naganą w stosunku do drugiej sprawy - dotyczącej miesięcznicy smoleńskiej 10 sierpnia tego roku. - To były wyzwiska, które przy okazji miesięcznic smoleńskich notorycznie mają miejsce - dodała. Posłanka zaznaczyła, że po raz drugi Kaczyński nie stawił się przed komisją, by złożyć wyjaśnienia. Jarosław Kaczyński ukarany przez komisję etyki. Poseł PiS komentuje: Oni prowokują O komentarz ws. decyzji komisji poproszony został poseł PiS Michał Wójcik, który podkreślił, że nie zgadza się z ukaraniem prezesa PiS. - Gdyby obóz władzy chciał uspokoić emocje przy tej uroczystości (miesięcznicy smoleńskiej - red.), mógłby to zrobić jednym kiwnięciem palca, ale tego nie robi. Oni prowokują, dopuszczają do tego, żeby dochodziło do prowokacji, eskalacji emocji - stwierdził. ZOBACZ: Prezes PiS: Dziś jest czas marnowania szans, musimy go skończyć Jak mówił, na obchodach miesięcznicy smoleńskiej pojawia się grupa ludzi, która ""systematycznie prowokuje, obraża, wykrzykuje różne obelżywe hasła"" w kierunku osób składających kwiaty pod pomnikiem. - To jest kompletnie nieznany sposób reagowania w naszej kulturze i naprawdę emocje są czasami duże, także u nas jako ludzi, którzy tam idą, żeby upamiętniać zgodnie z naszą kulturą - podkreślił Wójcik. Konfrontacja z dziennikarzem i miesięcznica smoleńska 6 sierpnia na korytarzu sejmowym doszło do wymiany zdań między Jarosławem Kaczyńskim a dziennikarzem TVN24 Radomirem Witem. Na jej koniec prezes PiS zwrócił się do dziennikarza: Ja z panem nie rozmawiam. Pan jest chamem. 10 sierpnia podczas obchodów miesięcznicy smoleńskiej Kaczyński, odnosząc się do osób sprzeciwiających się uroczystościom, mówił: ""tu stoją ci, którymi powinny zająć się służby specjalne"". - Niestety, my na razie mamy taki rząd i takie służby, które nie wykonują swoich obowiązków, ale już niedługo przyjdzie czas, że ci ludzie znajdą się tam, gdzie ich miejsce, to znaczy w więzieniach, a władza Polski będzie realizowała polskie interesy - zaznaczył. ZOBACZ: Jarosław Kaczyński wskazał alternatywę dla Unii Europejskiej. ""Siła niezwyciężona"" Dodał, że ""tego się tak panicznie boją i te śmiecie, które tu stoją"". - Tego boją się także i ci, którzy dzisiaj siedzą w rządowych urzędach, ci, o których dzisiaj wszyscy w Polsce mówią jednym słowem, czy właściwie jednym równoważnikiem zdania: KPO - ""koryto Platformy Obywatelskiej"". To jest prawda o tych rządach, to jest prawda o tym, co dzisiaj w Polsce się dzieje i z tym musimy skończyć i skończymy - podkreślił Kaczyński. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Rosyjscy agenci w partii Brauna? Minister ds. służb specjalnych Tomasz Siemoniak odpowiedział,https://www.polsatnews.pl/wiadomosc/2025-12-03/rosyjscy-agenci-w-partii-brauna-minister-ds-sluzb-specjalnych-tomasz-siemoniak-odpowiedzial/,"Wed, 03 Dec 2025 21:26:00 +0100","Prowadzący środowe wydanie ""Gościa Wydarzeń"" Bogdan Rymanowski przypomniał słowa marszałka Sejmu Włodzimierza Czarzastego, który zapowiedział, że ""nie będzie zapraszał na konwent przedstawicieli partii Grzegorza Brauna"", bo - jak twierdzi - ""funkcjonuje na pograniczu agentury rosyjskiej i na pograniczu delegalizacji"". Partia Grzegorza Brauna rosyjską agenturą? Siemoniak: Jeśli służby mają dowody, idą do prokuratury - Czy polskie służby mają dowody, że partia Brauna albo ludzie z nią związani mogą być rosyjskimi agentami? - zapytał Rymanowski. - Jeśli służby mają dowody, to idą do prokuratury, a prokuratura do sądu, więc ja tutaj o dowodach nie będę w ogóle mówił. Natomiast koń jaki jest, każdy widzi. To znaczy - z kim się zadawał, zadaje Grzegorz Braun... Pamiętamy jego zdjęcia na Placu Czerwonym z ludźmi, którzy zostali wydaleni z Polski. Słyszą wszyscy, co on mówi, kiedy mówi, jak się zachowuje. Więc tutaj nie trzeba jakiejś głębokiej analizy, żeby zobaczyć, w czyim interesie to działa - odpowiedział Siemoniak. ZOBACZ: ""Sabotaż wymierzony w bezpieczeństwo państwa"". Donald Tusk uderza w Karola Nawrockiego - Natomiast ta suma różnych zdarzeń z ostatniego czasu skłania do tego, żeby podjąć jakieś bardziej zdecydowane kroki i o tym mówił marszałek Czarzasty - dodał. Minister przypomniał, że za rządów Zjednoczonej Prawicy ""PiS-u starał się, żeby nie dopuszczać Brauna do pewnych niejawności w komisji obrony"". ""Braun narusza świętości"". Siemoniak skomentował słowa Kierwińskiego Rymanowski dopytywał raz jeszcze, czy są poszlaki świadczące o tym, że w partii Brauna są rosyjscy agenci? - Nie będę o tym mówił, to nie są sprawy publiczne - odparł Siemoniak. Prowadzący przytoczył jeszcze słowa szefa MSWiA Marcina Kierwińskiego, który mówi, że ta ""partia jest na granicy delegalizacji"". WIDEO: Tomasz Siemoniak, minister koordynator służb specjalnych w programie ""Gość Wydarzeń"" Twoja przeglądarka nie wspiera odtwarzacza wideo... - Jeśli jej lider zachowuje się w taki sposób, w jaki się zachowuje, mówię o gaśnicy, mówię o próbach naruszania powagi Auschwitz, to są rzeczy z innego porządku niż agenturalne. To jest kwestionowanie Holokaustu, to są różne działania, które sieją nienawiść, wzniecają napięcia i czy one są agenturalne czy nie, to jest odrębna sprawa, natomiast te zdarzenia prowadzą do tego, że te ugrupowania się stawia poza porządkiem demokratycznym. I sądzę, że tutaj nie ma nikogo poważnego, kto akceptowałby tego rodzaju zachowania - mówił Siemoniak, przytaczając przykład kwestionowania ""komór gazowych i tego co wydarzyło się w Auschwitz"". - Braun narusza świętości - dodał. Delegalizacja Konfederacji Korony Polskiej? Żurek: Nie chcę tego przesądzać W kuluarach VII edycji Our Future Forum w Warszawie PAP zapytał szefa Ministerstwa Sprawiedliwości Waldemara Żurka, czy zgadza się ze stanowiskiem Kierwińskiego i czy widzi podstawy do delegalizacji Konfederacji Korony Polskiej oraz jak taki proces miałby przebiegać w praktyce, biorąc pod uwagę, że wyroki Trybunału Konstytucyjnego - uprawnionego do delegalizacji partii – nie są publikowane w Dzienniku Ustaw. Minister sprawiedliwości zauważył, że musimy w Polsce przyglądać się bardzo uważnie partiom. - O przesłankach do delegalizacji (partii- red.) mówi prawo i to może zrobić Trybunał Konstytucyjny, ale Trybunał w legalnym składzie - odparł Żurek. Jak podkreślił, nie wyklucza, że partie o ""charakterze wodzowskim, które namawiają do przemocy, łamią prawo i gdzie są wypełnione te wszystkie przesłanki"" będą delegalizowane. - Nie boję się tego - dodał Żurek. ZOBACZ: Czarzasty zmienia regułę w Sejmie. Na liście partie Brauna i Zandberga Jak mówił, dostrzega w wypowiedziach Grzegorza Brauna ""notoryczne i niepoprawne łamanie prawa"". W tym kontekście wymienił m.in. zgaszenie przez Brauna świec chanukowych w Sejmie w grudniu 2023 r. Według ministra naruszenie przez Brauna nietykalności cielesnej lekarki w szpitalu w Oleśnicy było przestępstwem. - Ale musimy to w odpowiedniej procedurze udowodnić przed sądem - zaznaczył. Dopytywany, czy partia Brauna powinna być zatem zdelegalizowana, Żurek odpowiedział: ""nie chcę tego przesądzać, dlatego że jestem prawnikiem i musi być udokumentowany wniosek"". Minister wypowiedzi Brauna ocenił jednak jako zadziwiające. - To jest po prostu pasmo przestępstw, które on popełnia, czy też czynów, które mogą być osądzone jako przestępstwa - zauważył. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Przesłuchanie o. Rydzyka przesunięte. ""Pod presją opinii publicznej""",https://www.polsatnews.pl/wiadomosc/2025-12-03/przesluchanie-o-rydzyka-przesuniete-pod-presja-opinii-publicznej/,"Wed, 03 Dec 2025 21:31:00 +0100","Toruńska rozgłośnia podała, że o. Tadeusz Rydzyk otrzymał wezwanie, aby stawić się 10 grudnia o godz. 13 w Prokuraturze Regionalnej w Rzeszowie. ""Wcześniej prokuratorzy planowali przesłuchać redemptorystę 8 grudnia, czyli w dniu 34. rocznicy powstania Radia Maryja. Po wniosku Ojca Dyrektora oraz pod presją opinii publicznej prokuratura zdecydowała się na przesunięcie terminu"" - napisano w komunikacie. ZOBACZ: Fundacja Rydzyka bije rekordy. Zarabia więcej niż przed laty O. Tadeusz Rydzyk 17 listopada informował w Radiu Maryja, że został wezwany do rzeszowskiej Prokuratury Regionalnej na przesłuchanie na 8 grudnia, co potwierdziła wówczas rzeczniczka prokuratury Dorota Sokołowska-Mach. ""Lux Veritas"" pod lupą prokuratury. O. Rydzyk wezwany na przesłuchanie We wtorek prok. Sokołowska-Mach poinformowała, że prokurator prowadzący śledztwo uwzględnił złożony przez Tadeusza Rydzyka wniosek o zmianę terminu wykonania czynności, ale nie podała nowego terminu. Zaznaczyła, że ""w związku z pojawiającymi się m.in. w przestrzeni medialnej informacjami dotyczącymi zaplanowanego na dzień 8 grudnia 2025 r. przesłuchania p. Tadeusza Rydzyka"" informuje, że ma on zostać przesłuchany w charakterze świadka w ramach prowadzonego postępowania. ZOBACZ: Kłopoty fundacji ojca Rydzyka. Resort złożył pozew na miliony złotych Prokuratura prowadzi śledztwo dotyczące przekroczenia uprawnień przez ministra kultury i dziedzictwa narodowego w związku z zawarciem z Fundacją ""Lux Veritatis"" z siedzibą w Warszawie niekorzystnej umowy o utworzeniu instytucji kultury pod nazwą Muzeum ""Pamięć i Tożsamość"" im. Św. Jana Pawła II i przyznaniem jej od 2018 do 2023 r. prawie 219 mln zł dofinansowania z dotacji celowej na wydatki majątkowe, czym działano na szkodę interesu publicznego. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"""Prezydent jest na końcu łańcucha"". Siemoniak o wecie Nawrockiego",https://www.polsatnews.pl/wiadomosc/2025-12-03/prezydent-jest-na-koncu-lancucha-siemoniak-o-wecie-nawrockiego/,"Wed, 03 Dec 2025 20:15:00 +0100","W środowym wydaniu programu ""Gość Wydarzeń"" Tomasz Siemoniak przekonywał, że prezydenckie weto wobec tzw. ustawy łańcuchowej powinno zostać poddane pod próbę odrzucenia mimo tego, że prawdopodobnie nie będzie wymaganej większości. - Niech się wstydzą ci, którzy tak łatwo, pod wpływem politycznych kalkulacji, zmieniają zdanie (...) Z chęcią popatrzę na tych posłów PiS, którzy zmienią zdanie, bo prezes tak kazał - stwierdził w rozmowie z Bogdanem Rymanowskim. Siemoniak krytykuje inicjatywę prezydenta. ""Jest na końcu łańcucha legislacyjnego"" Jednocześnie skrytykował prezydenta za podjęcie takiej decyzji. Polityka nie przekonują argumenty Karola Nawrockiego, który wskazywał, że przepisy dotyczące rozmiarów kojców dla psów dla wielu mogą okazać się nierealne. - Myślę, że tutaj przesadził pan prezydent, bo zaczął na tę sprawę mocno wskazywać. Ta ustawa przeszła w Sejmie, głosowała za nią część PiS, większość izby i jednak humanitarne podejście do zwierząt, to żeby nie były na łańcuchach i nie mieszkały w małych klatkach, jest tutaj zasadne. Wielkość kawalerki to nie jest tutaj jakiś punkt odniesienia do tego - ocenił. ZOBACZ: Prezydenckie weto ustawy łańcuchowej. Politycy reagują: Osoba bez serca Przyznał jednak, że 20-metrowe pomieszczenia mogą okazać się problemem. - Dlatego są okresy przejściowe - wskazał. - Myślę, że tutaj w tym przypadku bardzo się rozminął z odczuciami społecznymi - dodał. WIDEO: ""Prezydent jest na końcu łańcucha"". Siemoniak o wecie Nawrockiego Twoja przeglądarka nie wspiera odtwarzacza wideo... Minister skrytykował ponadto zapowiedź prezydenta, że przygotuje on własny projekt ustawy w tej sprawie. Jego zdaniem jest to ""wykroczeniem poza rolę"". - Prezydent ma określoną rolę w państwie. To nie jest ktoś, kto powinien zgłaszać inicjatywę ustawodawczą za inicjatywą ustawodawczą. On ma swoje miejsce, jest na końcu łańcucha legislacyjnego - może podpisywać, wetować - skomentował. Weto ws. ustawy o kryptowalutach. Siemoniak: Trzeba to wyjaśnić Minister odniósł się także do drugiego prezydenckiego weta dotyczącego ustawy o kryptowalutach. Jak zasugerował minister Grabiec to weto ""mogło być przez kogoś kupione"". - Na pewno trzeba wyjaśnić, jakie i gdzie tutaj powiązania były, bo część z tych firm kryptowalutowych zahacza o pewne środowiska. Trzeba to wyjaśnić - podkreślał Siemoniak. - To rzeczywiście bardzo źle wygląda, bo jest rynek kryptowalut kompletnie nieprzejrzysty, nieuporządkowany. Jesteśmy ostatnim krajem Unii Europejskiej, w którym takiej regulacji nie ma. Często świat przestępczy korzysta właśnie z kryptowalut. Korzystają szpiedzy, korzystają dywersanci. Kompletnie nie rozumiem, nie rozumieją też w służbach specjalnych tego weta - powiedział. ZOBACZ: ""Dwuznaczne"", ""źle to wygląda"". Premier reaguje na weto prezydenta Według niego wyjaśnienia prezydenta są ""absolutnie nieprzekonujące"". - W mojej ocenie nie podał żadnych argumentów takich, które byłyby przekonujące dla opinii publicznej - stwierdził. Siemoniak odpowiedział również na pytanie, czy w związku z rosnącą liczbą wet projekty ustaw będą konsultowane wcześniej z prezydentem. - Oczywiście, że nie, bo jest podział władz. Przedstawiciele prezydenta uczestniczą w procesie legislacyjnym na etapie sejmowym, czy senackim. Natomiast jest Rada Ministrów, która ma swoje zadania określone w konstytucji i prezydent ma swoje zadania. Niech każdy robi swoje. Nie prowadźmy do tego, że już nikt nie będzie w tym całym układzie konstytucyjnym na swoim miejscu - odparł. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Jarosław Sosnowski jak Tomasz Komenda? Siedzi w więzieniu 21 lat,https://www.polsatnews.pl/wiadomosc/2025-12-03/jaroslaw-sosnowski-jak-tomasz-komenda-siedzi-w-wiezieniu-21-lat/,"Wed, 03 Dec 2025 20:09:00 +0100","- Mamy do czynienia z niewinnym człowiekiem. Od 20 lat siedzi w zakładzie karnym ktoś, kto nie powinien tam siedzieć - alarmuje senator Grzegorz Fedorowicz, były wiceszef więziennictwa. Jarosław Sosnowski ma 42 lata. Mężczyzna pochodzi z Ciążenia, małej miejscowości w pobliżu Konina. Spędził tam ponad połowę swojego życia. Drugą połowę... przesiedział w więziennej celi. ZOBACZ: Traci dom przez długi budowlańca. Wydał 560 tys. zł Jest 20 listopada 2004 roku. Tego dnia Jarosław Sosnowski postanawia wybrać się na dyskotekę. Jedzie do sąsiedniej miejscowości do popularnego wówczas klubu Faraon. Towarzyszy mu kilku znajomych. Wewnątrz bawi się tłum ludzi. - Całą dyskotekę spędziłem ze swoją dziewczyną - opowiada Jarosław Sosnowski. Zwłoki przy dyskotece. Sprawa Jarosława Sosnowskiego Następnego dnia w pobliżu klubu zostają odnalezione zwłoki młodej kobiety - 20-letniej Małgorzaty W. Ona również poprzedniej nocy bawiła się w dyskotece. Jej ciało znaleziono w leśnym zagajniku, kilkaset metrów dalej. - Miała rany na ramionach, dużo otarć, sińców. Można powiedzieć, że ciało było zmasakrowane. Obok zabezpieczono ślady obuwia. Spadł śnieg i one były bardzo wyraźne - mówi Dariusz Haśkiewicz, kuzyn Jarosława Sosnowskiego. - Bez dwóch zdań motyw zbrodni był seksualny. Zabezpieczono butelkę po wódce, zabezpieczono również odciski palców, żaden z tych śladów nie należał do Jarosława. Nie było tam śladu jego bytności. Zabezpieczono włos na majtkach poszkodowanej… Okazało się, że nie należał ani do Jarosława, ani do ofiary. Nigdy nie próbowano sprawdzać, do kogo mógł należeć - opowiada Paweł Fomiczewski, autor podcastu Zbrodnia Ikara. ZOBACZ: Wyszła po bułki i zaginęła. Podczas poszukiwań wypompowali wodę ze stawu - Nie ma żadnych śladów biologicznych ani pana Jarosława na ofierze, ani śladów biologicznych ofiary na panu Jarosławie Sosnowskim - zaznacza Adam Jasinski, pełnomocnik skazanego. Jarosław Sosnowski również podkreśla, że żaden dowód z miejsca zbrodni nie wskazywał na niego. Na jakiej podstawie go zatem skazano? - Dlatego, że kazano mi się przyznać… Dlatego, że podpisałem to. Gdybym nie podpisał, tobym nie siedział. Ale ja nie miałem wpływu na to - odpowiada. Jarosław Sosnowski jak Tomasz Komeda? ""Doszło do tortur"" Jarosław Sosnowski zostaje zatrzymany kilka godzin po odnalezieniu zwłok kobiety. Z domu policjanci przewożą go na komendę. Tam przez kolejne trzy dni mężczyzna jest intensywnie przesłuchiwany. W trakcie czynności przyznaje się do gwałtu oraz zabójstwa. - Ja myślę, że doszło do tortur. Do metod przesłuchania, które nie są dozwolone. Sprawa Tomasza Komendy pokazuje w bardzo jaskrawy sposób, do czego mogły się posunąć organy ścigania i taki mechanizm zadziałał tutaj też, w tym przypadku - uważa Grzegorz Fedorowicz, były wiceszef więziennictwa, senator. - Nikt by nie wytrzymał, jak siedmiu policjantów pana bije i znęca się nad panem. Krzycząc, szarpiąc, kopiąc, nie da się wytrzymać takiej gehenny. Na komendzie w Słupcy powiedzieli, że oni podczas wizji lokalnej mi wszystko pokażą, mam dojść do białej rękawiczki i miałem wejść na początek zagajnika i to wszystko - twierdzi Jarosław Sosnowski. - Podczas wizji został doprowadzony przez funkcjonariuszy do miejsca, w którym miał skręcić do zagajnika i rzeczywiście, na nagraniach widać jakiś przedmiot w białym kolorze przypominający rękawiczkę - mówi Justyna Ocicka-Kotarska, była pełnomocniczka pana Jarosława. - W aktach sprawy są zdjęcia po jego przesłuchaniu, na których wygląda na posiniaczonego, ta sprawa się już przedawniła, więc formalnie nie można już do tego wrócić - tłumaczy Janusz Ansion, dziennikarz Kuriera Słupeckiego. ZOBACZ: Został zaatakowany, sam ma wyrok na karku. Musi zapłacić napastnikowi odszkodowanie Wątpliwości jest więcej. - Brat zeznał, że naciskał ręką na klatkę piersiową ofiary. Natomiast z wyników, które przyszły po trzech tygodniach, wynika, że Małgosia zmarła poprzez ucisk rękoma na szyję - opowiada Joanna Adamska, siostra Jarosława Sosnowskiego. - W tchawicy ofiary znaleziono również ziemię. Mogła leżeć na brzuchu, w innej pozycji niż ją znaleziono. Co też zupełnie jest sprzeczne z tym, co zeznał Jarosław - dodaje Paweł Fomiczewski, autor podcastu Zbrodnia Ikara. Po co wymiar sprawiedliwości miałby świadomie, z premedytacją wtrącać do więzienia niewinnego człowieka? - Dlatego, że za tym zabójstwem są może wpływowe osoby? - odpowiada skazany Jarosław Sosnowski. - Wystarczy czytać akta, po prostu. Tam wszystko jest w aktach napisane, kto może być potencjalnym mordercą - mówi Dariusz Haśkiewicz, kuzyn skazanego. Jarosław Sosnowski skazany na 25 lat więzienia. Możliwy przełom W marcu 2005 roku Jarosław Sosnowski został uznany za winnego zabójstwa Małgorzaty. Sąd skazał go na 25 lat więzienia. Rok później Sąd Apelacyjny podtrzymał wyrok. Mimo upływu czasu mężczyzna wciąż twierdzi, że nie popełnił tej zbrodni. - To będą 22. święta w tym miejscu, w więzieniu… To jest po prostu dramat - zaznacza. - 21 lat temu, kiedy Jarek został zatrzymany, kiedy został przywieziony z nakazem przyjęcia do aresztu śledczego, szefem tej jednostki byłem ja. Być może los sprawia, że ja zajmuję się tą sprawą. Zamyka się pewna klamra. Człowiek zostaje przywieziony do mojej jednostki i ja doprowadzam do uwolnienia tego człowieka - komentuje Grzegorz Fedorowicz, były wiceszef więziennictwa, obecnie senator. ZOBACZ: Twierdzi, że partnerka go truła. ""W każdej kapsułce była połówka jakiejś tabletki"" Historię Jarosława Sosnowskiego przedstawialiśmy już trzy lata temu. Po naszym reportażu zainteresował się nią właśnie senator Fedorowicz. Dzięki jego wysiłkom o sprawie dowiedział się również rzecznik praw obywatelskich. Po zapoznaniu z aktami sprawy kilka dni temu postanowił złożyć kasację do Sądu Najwyższego. - Istnieje bardzo duże prawdopodobieństwo, że od 21 lat w więzieniu za zabójstwo przebywa człowiek, który tego zabójstwa nie popełnił. Istnieją dowody oparte na badaniach biologicznych i daktyloskopijnych, które wykluczały popełnienie tej zbrodni przez pana Jarosława, człowieka, który odbywa w tej chwili karę i te dowody też nie zostały wzięte pod uwagę - mówi Marcin Wiącek, rzecznik praw obywatelskich. - Ja bym chciał z całego serca, żeby skazano prawdziwych zabójców. Od 21 lat nie myślę o niczym więcej, tylko żeby mnie uniewinniono i skazano prawdziwych zabójców - podsumowuje Jarosław Sosnowski. Więcej materiałów ""Interwencji"" znajdziesz tutaj. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: ""Komunistyczne rozwiązanie"". Petru uderza w pomysł minister Twoja przeglądarka nie wspiera odtwarzacza wideo... mdb / mjo / polsatnews.pl / ""Interwencja"""
Polska,"ZUS przesuwa terminy 800 plus. Sprawdź, kto dostanie środki przed świętami",https://www.polsatnews.pl/wiadomosc/2025-12-03/zus-przesuwa-terminy-800-plus-sprawdz-kto-dostanie-srodki-przed-swietami/,"Wed, 03 Dec 2025 19:46:00 +0100","W grudniu Zakład Ubezpieczeń Społecznych wprowadzi zmiany w harmonogramie wypłat świadczenia 800 plus. Modyfikacje obejmą cztery grupy rodziców i opiekunów prawnych, którzy swoje przelewy standardowo otrzymują 7., 14., 20. oraz 24. dnia miesiąca. Kto dostanie 800 plus wcześniej? ZUS przypomina, że jeśli data wypłaty przypada na dzień wolny, przelew realizowany jest wcześniej. Tak będzie również w grudniu - a część rodzin otrzyma świadczenie znacznie przed świętami Bożego Narodzenia. ZOBACZ: ""Wsteczne 800 plus"" w Kancelarii Sejmu. Opinia w sprawie petycji nt. świadczenia Najwięcej na korekcie terminów skorzystają osoby z harmonogramu 7., 14. i 20. dnia miesiąca - w ich przypadku środki wpłyną nawet o kilka dni wcześniej. Oznacza to, że: Rodzice, którzy zwykle otrzymują środki 7. dnia miesiąca , zobaczą przelew już 5 grudnia , czyli w piątek. , zobaczą przelew już , czyli w piątek. Analogiczna sytuacja dotyczy świadczeniobiorców z terminem 14. dnia miesiąca . W ich przypadku pieniądze trafią na konto 12 grudnia , również wcześniej niż zwykle. . W ich przypadku pieniądze trafią na konto , również wcześniej niż zwykle. Świadczenie zaplanowane na 20 grudnia zostanie przekazane 19 grudnia, w piątek. ZOBACZ: Pomoc dla Ukrainy i zamrożenie cen prądu. Prezydent podjął decyzję W 2025 roku Wigilia przypada we wtorek i jest ustawowo wolnym dniem. Dlatego ZUS przeleje środki dzień wcześniej - 23 grudnia. Dzięki zmianom w grafiku wiele rodzin otrzyma pieniądze na dzieci już na początku lub w połowie miesiąca, co może znacząco ułatwić planowanie świątecznych wydatków. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Dentysta wyłudził ponad 1,2 mln zł od NFZ. Zapłacili pacjenci",https://www.polsatnews.pl/wiadomosc/2025-12-03/dentysta-wyludzil-ponad-12-mln-zl-z-nfz-zaplacili-pacjenci/,"Wed, 03 Dec 2025 19:43:00 +0100","Miastecki stomatolog Bartłomiej S. stanął w środę przed sądem oskarżony przez Prokuraturę Okręgową w Słupsku o poświadczenie nieprawdy w dokumentacji w celu osiągnięcia korzyści majątkowej. Jak ustaliła prokuratura w latach 2011-2021 mężczyzna popełnił 6197 czynów na szkodę Narodowego Funduszu Zdrowia. Prokurator Agata Wrzosek-Antosik, odczytując na sali rozpraw akt oskarżenia, wskazała, że Bartłomiej S. wyłudził od NFZ łącznie 1 231 407,58 zł. ZOBACZ: Dramat na Pomorzu. Kierowca wjechał w grupę pieszych Oskarżony miał zawartą z NFZ umowę na udzielanie świadczeń opieki zdrowotnej, jednak w kartach leczenia stomatologicznego oraz w aplikacji służącej do rozliczeń z Funduszem wpisywał świadczenia, które w rzeczywistości wykonywał pacjentom w ramach prywatnej praktyki. To pacjenci, a nie NFZ, ponosili za nie koszty. W dokumentach znalazły się także wpisy za usługi, które zostały wykonane tylko częściowo albo w ogóle, a NFZ za nie zapłacił. - Przyznaję się do zarzucanych czynów, nie chcę składać wyjaśnień - mówił w sądzie oskarżony stomatolog. Miastko. Dentysta wyłudził od NFZ ponad milion złotych Obrońca oskarżonego, adwokat Piotr Sut, wniósł w imieniu swojego klienta o wydanie wyroku bez przeprowadzenia rozprawy. Zaproponował wymierzenie Bartłomiejowi S. kary łącznej roku pozbawienia wolności z warunkowym zawieszeniem jej wykonania na trzy lata. W tym czasie o przebiegu próby miałby on informować kuratora. Sut wniósł także o grzywnę w wysokości 54 tys. zł, obowiązek naprawienia szkody na rzecz pokrzywdzonego NFZ w wysokości zawartej w akcie oskarżenia. Stomatolog przez 10 lat miałby również zakaz prowadzenia działalności gospodarczej polegającej na wykonywaniu usług medycznych na rzecz NFZ w ramach umowy o udzielenie świadczeń opieki zdrowotnej. - Wszystkim zależy, by wyrządzona szkoda została jak najszybciej naprawiona. Prowadzimy już rozmowy z pokrzywdzonym NFZ co do możliwości ratalnej spłaty - uzasadniał wniosek adwokat Sut. ZOBACZ: Miliardowe wsparcie dla NFZ. Ministerstwo ogłosiło decyzję Prokurator Wrzosek-Antosik wyraziła zgodę na zaproponowaną karę, ale z ustaleniem, że oskarżony z popełnionych przestępstw uczynił sobie stałe źródło dochodu i zasądzeniem kosztów sądowych od oskarżonego. Obrońca i oskarżony przystali na tę zmianę we wniosku. Nie sprzeciwiła się mu reprezentująca pokrzywdzony NFZ radca prawny Anna Barska. Sędzia Tomasz Ginter postanowił uwzględnić wniosek obrony o wydanie wyroku bez rozprawy. Wskazał, że w tej sprawie wina i przestępstwo nie budzą wątpliwości, a cele postępowania zostaną osiągnięte mimo nieprzeprowadzania rozprawy w całości. Zamknął przewód sądowy. Publikację wyroku odroczył do 16 grudnia. Sprawa Barłomieja S. Zawiadomienie o możliwości popełnienia przestępstwa przez Bartłomieja S. skierował do Prokuratury Rejonowej w Miastku w grudniu 2020 r. Pomorski Oddział Wojewódzki NFZ. Śledztwo w lutym 2022 r. przejęła Prokuratura Okręgowa w Słupsku. Sprawa dotyczyła nieprawidłowości, jakich w rozliczeniach świadczeń medycznych z Narodowym Funduszem Zdrowia w okresie od 2011 r. do końca 2019 r. miał dopuścić się Bartłomiej S. W 2024 r. akt oskarżenia obejmujący 794 czyny na kwotę ponad 165 tys. zł trafił do sądu. W tym czasie prokuratura w odrębnym postępowaniu gromadziła kolejne dowody przeciwko dentyście z Miastka. Zakończyła je we wrześniu, skierowaniem do sądu aktu oskarżenia obejmującego 5403 czyny popełniane do 2021 r. na kwotę ponad 1 mln zł. ZOBACZ: Szpitale przestają przyjmować pacjentów. ""System ochrony zdrowia się zawalił"" Obie sprawy przeciwko Bartłomiejowi S. zostały połączone i włączone do jednego procesu. Wnioskowała o to prokuratura na rozprawie 12 sierpnia br., a sąd, przychylając się do wniosku, odroczył ją do 3 grudnia. Za popełnienie przestępstwa związanego z poświadczeniem nieprawdy w dokumentacji w celu osiągnięcia korzyści majątkowej Kodeks karny przewiduje karę do ośmiu lat pozbawienia wolności. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Zderzenie tramwajów w Krakowie. Wielu poszkodowanych,https://www.polsatnews.pl/wiadomosc/2025-12-03/zderzenie-tramwajow-krakowie-wielu-poszkodowanych/,"Wed, 03 Dec 2025 18:36:00 +0100","W Krakowie przy ulicy Bieńczyckiej w środę około godz. 18 doszło do zderzenia dwóch tramwajów. Policja przekazała, że w tramwaj nr 52, który zatrzymał się na przystanku najechał jadący za nim skład nr 5. - Poszkodowanych zostało 35 osób, w tym 33 odniosły lekkie obrażenia. Dwie osoby są ciężko ranne, to motorniczy tramwaju i pasażer - powiedziała asp. Anna Zbroja-Zagórska z KWP w Krakowie. Później Miejskie Przedsiębiorstwo Komunikacyjne w Krakowie przekazało w komunikacie, że w sumie 11 osób zostało hospitalizowanych. ""Pozostałym osobom pomoc została udzielona na miejscu"" - czytamy. Kraków. Zderzenie tramwajów. Utrudnienia w ruchu Kpt. mgr Hubert Ciepły, rzecznik KW PSP w Krakowie mówił, że na miejsce wysłanych zostało siedem zastępów straży pożarnej i siedem zespołów ratownictwa medycznego. Miejsce wypadku zabezpieczają funkcjonariusze policji. Zaraz po zdarzeniu MPK informowało, że ruch przy ul. Bieńczyckiej w kierunku Ronda Kocmyrzowskiego został zatrzymany. ""Linie 1, 5, 9, 14, 52 kierowane na trasy objazdowe"" - przekazano. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Woda niezdatna do spożycia w powiecie puckim. Służby badają sprawę,https://www.polsatnews.pl/wiadomosc/2025-12-03/woda-niezdatna-do-spozycia-w-powiecie-puckim-sluzby-badaja-sprawe/,"Wed, 03 Dec 2025 18:22:00 +0100","Komunikat w sprawie wody niezdatnej do spożycia w części miejscowości Mosty, Mechelinki oraz Kosakowo - Złote Piaski w powiecie puckim pojawił się w środę. ""Organy ścigania badają sprawę skażenia wody w sieci wodociągowej w części gminy Kosakowo wielowątkowo, także pod kątem potencjalnej ingerencji osób trzecich. Instytucje gminne w pełni współpracują ze służbami w celu wykrycia ewentualnych sprawców"" - czytamy. Gmina Kosakowo. Służby badają sprawę zanieczyszczenia wody W rozmowie z Interią policja potwierdziła, że około godz. 13 otrzymała zgłoszenie od Straży Gminnej w Kosakowie dotyczące podejrzenia ingerencji w instalację wodną na terenie jednego z ośrodków w Mostach. - Na miejsce skierowano policjantów z Wydziału Dochodzeniowo-Śledczego oraz technika kryminalistyki, który wykonuje oględziny i zabezpiecza ślady. Na terenie ośrodka pracują również przedstawiciele Przedsiębiorstwa Usług Komunalnych oraz sanepidu. Funkcjonariusze sprawdzają, czy doszło do ingerencji osób trzecich i czy mogło to mieć wpływ na zanieczyszczenie wody - przekazała asp. szt. Joanna Samula, oficer prasowy Komendanta Powiatowego Policji w Pucku. ""Działania dezinformacyjne"". Władze gminy apelują Władze gminy apelują o korzystanie ze sprawdzonych źródeł informacji w tej sprawie. ""Obawiamy się, że mogą też być podejmowane różne działania dezinformacyjne nastawione na wywołanie paniki i wzrost napięcia wśród mieszkańców. Dlatego prosimy o zachowanie spokoju i nierozpowszechnianie niesprawdzonych i niepotwierdzonych informacji"" - czytamy. ZOBACZ: Alert RCB dla 11 miejscowości. Rurociągi nie przeszły kontroli sanepidu W komunikacie zapewniono, że trwają prace nad ustabilizowaniem sytuacji i przywróceniem normalnej pracy wodociągu. ""W miarę pojawiania się nowych informacji, będziemy je niezwłocznie przekazywać za pośrednictwem oficjalnych gminnych komunikatorów, które są jedynym źródłem sprawdzonych i prawdziwych informacji"" - podano. Woda niezdatna do spożycia w powiecie puckim. Najnowsze informacje W drugim komunikacie opublikowanym w środę gmina poinformowała, że ""nadal obowiązuje brak przydatności wody do spożycia zgodnie z komunikatem PSSE z dnia 24 listopada 2025 r. we wskazanych wcześniej rejonach gminy"". W czwartek dostępne będą kolejne wyniki badań wody. ""Niezbędne jest płukanie sieci wodociągowej z chloru. Kolejno w dniach 5 grudnia i 8 grudnia 2025 r. zostaną pobrane kolejne próby wody (wyniki będą odpowiednio 8 i 10 grudnia). Jeśli nie wykażą obecności bakterii E.coli i chloru w stężeniu większym niż 0,3 mg/l oraz źródło skażenia się potwierdzi możemy spodziewać się dopuszczenia wody do spożycia"" - wyjaśniono. Alert RCB. Wykryto bakterie Escherichia coli oraz bakterie grupy coli W piątek Rządowe Centrum Bezpieczeństwa (RCB) ostrzegło, że w części miejscowości Mosty, Mechelinki oraz Kosakowo - Złote Piaski, w powiecie puckim (woj. pomorskie), woda jest niezdatna do spożycia. ""Uwaga! Woda niezdatna do spożycia w części miejscowości: Mosty, Mechelinki i Kosakowo – Złote Piaski. Śledź komunikaty Urzędu Gminy Kosakowo"" - brzmiało ostrzeżenie skierowane od mieszkańców osób przebywających na terenie powiatu. ZOBACZ: Dywersja na kolei. Nowych ruch prokuratury ws. podejrzanych Zaznaczono, że zabronione jest spożywanie wody oraz używanie jej do celów gospodarczo-bytowych. Z komunikatu Państwowego Powiatowego Inspektora Sanitarnego w Pucku z 24 listopada wynika, że w badanych próbkach wody wykryto bakterie Escherichia coli oraz bakterie grupy coli. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Traci dom przez długi budowlańca. Wydał 560 tys. zł,https://www.polsatnews.pl/wiadomosc/2025-12-03/traci-dom-przez-dlugi-budowlanca-wydal-560-tys-zl/,"Wed, 03 Dec 2025 15:35:00 +0100","Własny dom to było marzenie pana Mateusza z Wodzisławia Śląskiego. Od znajomych dowiedział się, że na obrzeżach miasta, sprawdzony wykonawca buduje takie lokale. Dom miał kosztować 530 tys. zł. Umowę przedwstępną na zakup domu pan Mateusz podpisał w sierpniu 2023 roku. - Moja decyzja o zakupie nie była pochopna, widziałem, że pan Dawid już wybudował tutaj trzy budynki. Czwarty właśnie był wykańczany. Ludzie się tam wprowadzali. Rozmawiałem z mieszkańcami i każdy mówił, że na domku była hipoteka, ale ona była potem usuwana, działki były wydzielane i wszystko odbywało się bezproblemowo. No i dzięki temu zapadła decyzja o zakupie tego domu od pana Dawida - tłumaczy Mateusz Buchman. Wodzisław Śląski. Budowlaniec oszukał klienta na 560 tys. zł - Przeniesienie własności miało nastąpić 30.06.2024 r. Ja zapłaciłem panu Dawidowi w trzech ratach. Niepokój poczułem gdzieś w zimę, grudzień 2024 roku. Nadchodziła zima, a czekałem po prostu, żeby już ten budynek był zamknięty do stanu surowego - opowiada. Niestety budowa opóźniała się, a kontakt z właścicielem firmy budującej dom stawał się coraz bardziej utrudniony. Przeniesienie własności na kupującego, czyli pana Mateusza też się opóźniało. ZOBACZ: Ratował dom, doznał koszmarnych oparzeń. Trwa walka o życie 19-latka - 26 maja tego roku kancelaria radców prawnych wysłała do pana Dawida pismo. Wezwała go do przeniesienia własności, ewentualnie do negocjacji i do kontaktu z nią. Już nawet byliśmy w takim stanie, że pani proponowała przepisanie własności tej nieruchomości w takim stanie, w jakim jest. Nawet bez dokończenia tego, bo już mi się ta sprawa nie podobała. Pan Dawid otrzymał to pismo. I gdy miałem okazję z nim rozmawiać, zapytałem się, dlaczego w ogóle nie odpowiedział. Odparł, że na głupie pisma nie będzie odpowiadać - mówi Mateusz Buchman. ""Wiedział, że muszę zamieszkać w tym domu"" My również próbowaliśmy porozmawiać z budowlańcem przed kamerą, ale nie wyraził na to zgody. Zaproponował, byśmy przesłali pytania na piśmie jego prawnikowi. - Pan Dawid wiedział, że muszę zamieszkać w tym domu, ponieważ nie będę miał gdzie mieszkać do sierpnia 2025, więc zaproponował mi aneks do umowy przedwstępnej, która zezwalała mi na wejście do środka, na rozpoczęcie prac wykończeniowych, żebym do tego sierpnia zdążył z wykończeniem. Kuchnia jest w zabudowie. Są tutaj zainstalowane wszystkie sprzęty. Kuchnia jest praktycznie całkowicie gotowa. Został do zamontowania tylko kran i można byłoby tu gotować. W toalecie zostało tylko zamontować armaturę, którą również mam zakupioną. Zdecydowaliśmy się z dziewczyną na montaż pompy ciepła. I pompa została zamontowana od marca, od marca jest tutaj ogrzewane - opowiada Mateusz Buchman. ZOBACZ: Auto nie przejdzie przeglądu, więc biegły nim nie pojedzie. Pat w sądzie Za budynek pan Mateusz zapłacił budowlańcowi już 420 tys. zł. Oprócz tego sam musiał wykończyć dom w środku, co kosztowało go dodatkowe 140 tys. zł. Przez cały czas był zapewniany, że przeniesienie własności to tylko formalność. W sierpniu tego roku przeżył szok. Okazało się, że jego dom ma być wystawiony na licytację komorniczą za długi właściciela firmy budowlanej. - W obecności biegłej sądowej dokonaliśmy oględzin nieruchomości, by sporządzić operat nieruchomości. Operat ten jest podstawą do tego, aby nieruchomość wystawić do licytacji. Ona odbywa się dlatego, że właściciel nieruchomości, wpisany w księgach wieczystych, nie uregulował swoich zobowiązań. Wierzyciele uzyskali tytuły wykonawcze i skierowali sprawę do egzekucji komorniczej - informuje Piotr Szweda, komornik sądowy z Wodzisławia Śląskiego. - On ma zadłużenia u całej tu społeczności w Wodzisławiu, u jakichś podwykonawców. Ale pracuje nadal tą samą ekipą, w tych samych bluzach, tymi samymi autami jeździ, na firmę żony. Bo jego żona ma założoną firmę. Oczywiście tu jest rozdzielność majątkowa i człowiek jest ""pusty"". Nic nie ma. Jeżeli dojdzie do licytacji, to jestem niestety ostatni w kolejce. Mój dom prawdopodobnie pójdzie pod licytację, a ja nie mogę nic z tym zrobić - komentuje Mateusz Buchman. Materiał wideo ""Interwencji"" można obejrzeć tutaj. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Weto Karola Nawrockiego upadnie w Sejmie? ""Nie wykluczałbym"" Twoja przeglądarka nie wspiera odtwarzacza wideo... mdb / mjo / polsatnews.pl / ""Interwencja"""
Polska,80-latek potrącił pieszego i uciekł. Szybko trafił w ręce policji,https://www.polsatnews.pl/wiadomosc/2025-12-03/80-latek-potracil-pieszego-i-uciekl-zapomnial-o-jednej-rzeczy/,"Wed, 03 Dec 2025 15:10:00 +0100","Do zdarzenia doszło 21 listopada, kilka minut przed godziną 23, na warszawskiej Pradze Północ. Na oznakowanym przejściu dla pieszych przy ul. Strzeleckiej 80-letni kierowca potrącił 20-letniego pieszego. Sprawca nie udzielił poszkodowanemu pomocy i uciekł z miejsca zdarzenia. 20-latek trafił do szpitala; jego życiu nie zagraża niebezpieczeństwo. Mimo to lekarze podjęli decyzję o pozostawieniu pacjenta na obserwacji. Warszawa. 80-latek potrącił 20-latka na przejściu dla pieszych Warszawscy policjanci z Wydziału Ruchu Drogowego przeprowadzili oględziny miejsca wypadku, gdzie znaleźli fragment ramki od tablicy rejestracyjnej - najprawdopodobniej należącej do sprawcy wypadku. Udało się również ustalić świadka zdarzenia. Policja ""w trybie alarmowym"" rozpoczęła poszukiwania sprawcy wypadku. Funkcjonariusze z Wydziału Kryminalnego KSP zapoznali się z nagraniami monitoringu i ustalili, jakim samochodem poruszał się 80-latek - był to srebrny opel. Informacja została przekazana do wszystkich patroli w mieście. Policjanci przeczesywali ulice w poszukiwaniu pojazdu sprawcy. Do akcji zaangażowano również jednostki terenowe. Dochodzeniowcy przesłuchali świadka i poszkodowanego. Zabezpieczyli dokumentację medyczną 20-latka. Przez kolejne dni policjanci operacyjni z Komendy Rejonowej Policji Warszawa VI pracowali nad ustaleniem tożsamości sprawcy wypadku. Okazał się nim 80-letni mieszkaniec Targówka. ""Mężczyzna był już wcześniej karany i miał cofnięte uprawnienia do kierowania pojazdami mechanicznymi"" - informuje policja. ZOBACZ: Martwy 44-latek na warszawskim Wawrze. Policja zatrzymała dwie osoby Policjanci znaleźli i zatrzymali 80-latka w jednym z mieszkań przy ul. Św. Wincentego. Mężczyzna nie przyznał się do winy. Jego samochód został zabezpieczony przez funkcjonariuszy i poddany oględzinom. W zeszły piątek 80-latek został przesłuchany przez prokuratora z Prokuratury Rejonowej Warszawa-Praga Północ. ""Usłyszał zarzut nieumyślnego spowodowania wypadku i ucieczkę z miejsca zdarzenia, bez udzielenia pomocy pokrzywdzonemu, a także narażenia go na bezpośrednie niebezpieczeństwo utraty życia albo ciężkiego uszczerbku na zdrowiu i kierowanie pojazdem pomimo cofniętych uprawnień"" - czytamy w komunikacie policji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Trybunał Konstytucyjny zdelegalizował partię polityczną. ""Wysiłki polskiej burżuazji""",https://www.polsatnews.pl/wiadomosc/2025-12-03/trybunal-konstytucyjny-zdelegalizowal-partie-polskich-komunistow-wysilki-polskiej-burzuazji/,"Wed, 03 Dec 2025 14:55:00 +0100","Komunistyczna Partia Polski została powołana w 2002 r. w Dąbrowie Górniczej. Jej założyciele byli członkami Związku Komunistów Polskich ""Proletariat"" założonego po upadku PRL przez ideową frakcję w rozwiązanej Polskiej Zjednoczonej Partii Robotniczej. Trybunał Konstytucyjny nie miał wątpliwości, że działalność partii jest sprzeczna z konstytucją, która zakazuje funkcjonowania w Polsce partii promujących ustroje totalitarne: nazizm, faszyzm i komunizm. W rezultacie zapadł wyrok skutkujący całkowitą delegalizacją KPP i wykreśleniem jej z rejestru partii. Trybunał Konstytucyjny zdelegalizował Komunistyczną Partię Polski. Wnioskował o to prezydent Nawrocki - W porządku prawnym RP nie ma miejsca na partię, która gloryfikuje zbrodniarzy i reżimy komunistyczne odpowiedzialne za śmierć milionów istnień ludzkich, w tym naszych rodaków, obywateli Polski - mówiła w uzasadnieniu orzeczenia sędzia TK Krystyna Pawłowicz. Trybunał wydał orzeczenie w pełnym składzie pod przewodnictwem prezesa Bogdana Święczkowskiego. ZOBACZ: Prezydent chce zdelegalizować Komunistyczną Partię Polski. Wniosek trafił do Trybunału KPP Jest częścią Międzynarodówki Komunistycznej. Przed zapadnięciem wyroku sprzeciw wobec delegalizacji zgłaszały partie komunistyczne z całego świata. ""Ta próba zdelegalizowania Komunistycznej Partii Polski jest kulminacją wcześniejszych wysiłków polskiej burżuazji i rządów, wspieranych przez UE, której oficjalną ideologią jest antykomunizm"" - pisali we wspólnym oświadczeniu członkowie 35 partii komunistycznych. Komunistyczna Partia Polski zdelegalizowana. ""Nie ma miejsca na partię, która gloryfikuje zbrodniarzy"" W 2020 r. o delegalizację Komunistycznej Partii Polski wnioskował ówczesny minister sprawiedliwości Zbigniew Ziobro. Wówczas podjęto decyzję o oddaleniu. W połowie listopada wniosek o stwierdzenie niezgodności z konstytucją celów i działalności KPP złożył do Trybunału Konstytucyjnego prezydent Karol Nawrocki. W ocenie prezydenta KPP odwoływała się do ""totalitarnych metod i praktyk działania komunizmu oraz prezentowaniu założenia stosowania przemocy w celu zdobycia władzy i wpływu na politykę państwa"". ZOBACZ: Moskwa grzmi po słowach Nawrockiego. ""Konfrontacja z Rosją"" Trybunał Konstytucyjny nie miał wątpliwości, że działalność partii jest sprzeczna z konstytucją, która zakazuje funkcjonowania w Polsce partii promujących ustroje totalitarne: nazizm, faszyzm i komunizm. KPP nie ukrywa, że jej korzenie sięgają partii bolszewickiej. ""Komunistyczna Partia Polski jest partią marksistowsko-leninowską nawiązującą do najlepszych patriotycznych i internacjonalistycznych tradycji polskiego ruchu robotniczego"" - czytamy w statucie KPP opublikowanym na stronie zdelegalizowanej partii. - Mają hymn, ""Międzynarodówkę"", ""Bój to będzie nasz ostatni"", i o to wnoszę. Aby TK zakończył ten bój, żeby stosując przepisy konstytucji, był to ostatni akord legalnego istnienia i działania w Polsce partii pod nazwą Komunistyczna Partia Polski - powiedział przed Trybunałem Konstytucyjnym prof. Dariusz Dudek reprezentujący prezydenta. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Śmiertelny wypadek podczas remontu na kolei. Nie żyje 51-latek,https://www.polsatnews.pl/wiadomosc/2025-12-03/smiertelny-wypadek-na-linii-kolejowej-nie-zyje-51-latek/,"Wed, 03 Dec 2025 12:30:00 +0100","Do tragicznego zdarzenia doszło w środę między 8:00 a 9:00 rano. Jak wstępnie ustalili policjanci z Żagania, podczas prac na przebudowie linii kolejowej kierujący ciągnikiem - w trakcie wykonywania manewru cofania - najechał na stojącego innego pracownika. - Mężczyzna poniósł śmierć na miejscu - powiedział polsatnews.pl rzecznik Komendy Powiatowej Policji w Żaganiu podkom. Arkadiusz Szlachetko. Tragicznie zmarły pracownik firmy wykonującej prace modernizacyjne na linii kolejowej miał 51 lat. Natomiast 30-latek, który kierował ciągnikiem, w chwili zdarzenia był trzeźwy. ZOBACZ: Przy torach leżały atrapy ładunków wybuchowych. Trwa akcja służb Na miejscu wypadku nadal trwają czynności procesowe funkcjonariuszy policji pod nadzorem prokuratora. - Kierowca nie został ranny. Cały czas jest na miejscu i będą z nim wykonywane wszystkie niezbędne czynności procesowe - dodaje podkom. Szlachetko. Do wypadku doszło na linii kolejowej z Żagania do Świętoszowa, na której trwają obecnie prace modernizacyjne. Po przywróceniu pełnej funkcjonalności, odcinek ten otwarty będzie głównie dla ciężkich pociągów wojskowych. Na ten moment służby nie ujawniają, czy tragiczne zdarzenie ze środowego poranka jakkolwiek wpłynie na czas trwania remontu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Wspólna decyzja Polski, Niemiec i Norwegii dotyczy Ukrainy. Sikorski ogłosił",https://www.polsatnews.pl/wiadomosc/2025-12-03/wspolna-decyzja-polski-niemiec-i-norwegii-dotyczy-ukrainy-sikorski-oglosil/,"Wed, 03 Dec 2025 11:22:00 +0100","Ministrowie obrony państw NATO spotkali się w środę w Brukseli się po tym, jak oczekiwanego przełomu nie przyniosły amerykańsko-rosyjskie rozmowy w Moskwie. Według Jurija Uszakowa, doradcy Władimira Putina, osiągnięcie porozumienia utrudniły kwestie terytorialne. Kolejne środki na broń dla Ukrainy. Polska, Niemcy i Norwegia zdecydowały Radosław Sikorski zapowiedział przed spotkaniem ministrów obrony państw NATO, że Polska dołączy do Niemiec i Norwegii we wsparciu dla Ukrainy w ramach mechanizmu PURL. Dzięki niemu państwa Sojuszu mogą dokonywać zakupów broni i amunicji, która trafia do Ukrainy. Łącznie państwa NATO wydały już w ramach PURL 4 mld dolarów. ZOBACZ: Koniec negocjacji na Kremlu. ""Omówiliśmy kilka opcji planu osiedlenia Ukrainy"" - Polska z radością dołącza do Norwegii i Niemiec w ramach amerykańskiego programu wsparcia Ukrainy. Łączna kwota to 500 mln dolarów. Mamy nadzieję, że Stany Zjednoczone to zauważą. Mamy nadzieję, że Ukraina to zauważy - uznał szef polskiego MSZ. Radosław Sikorski o groźbach Putina: Na nieszczęście nie są to tylko słowa Sikorski odniósł się w Brukseli także do słów Władimira Putina, jakie padły przed wtorkowymi rozmowami z Amerykanami. - Rosja nie ma zamiaru walczyć z Europą, ale jeśli ona, to jesteśmy gotowi już teraz - powiedział Władimir Putin podczas forum ""Rosja wzywa"". ZOBACZ: ""Jesteśmy gotowi już teraz"". Putin wprost o wojnie z Europą - Władimir Putin grozi nam, Europejczykom, w Moskwie. Na nieszczęście, nie są to tylko słowa - powiedział wicepremier i przypomniał o aktach dywersji na polskiej kolei. Sikorski nie ma wątpliwości, że ich celem było pozbawienie życia obywateli Polski, i podkreślił znaczenie współpracy wywiadowczej państw NATO. - Uważamy, że przydatne jest również ograniczenie przemieszczania się rosyjskich dyplomatów w naszych krajach tylko do kraju, w którym są akredytowani, a nawet więcej. Zrobiliśmy to. Zamknąłem wszystkie rosyjskie konsulaty, co utrudnia im działanie jako agentów nie tylko w Polsce, ale i w innych krajach - przypomniał Sikorski. Decyzja o wycofaniu zgody na działania rosyjskiego konsulatu w Gdańsku byłą reakcją na akty dywersji. W odpowiedzi Rosjanie wycofali zgodę na działanie polskiego konsulatu w Irkucku. - Potrzebujemy solidarności i musimy realistycznie oceniać intencje Rosji, które nie są dobre - apelował Sikorski w Brukseli. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Krzyki i paraliż w Sądzie Najwyższym. Do akcji wkroczyła policja,https://www.polsatnews.pl/wiadomosc/2025-12-03/krzyki-i-paraliz-w-sadzie-najwyzszym-do-akcji-wkroczyla-policja/,"Wed, 03 Dec 2025 10:54:00 +0100","Posiedzenie połączonych Izb Kontroli Nadzwyczajnej i Spraw Publicznych oraz Pracy i Ubezpieczeń Społecznych zostało zakłócone przez grupę demonstrantów, którzy kwestionowali status biorących w nich udział sędziów i nie chcieli dopuścić do podjęcia przez nich uchwał. Manifestanci zajęli miejsca w pierwszych ławkach i nie reagowali na polecenia sędziów. - Bardzo proszę osoby, które stoją i zasłaniają kamery, zasłaniają możliwość oglądania tego, co się dzieje, abyście panie usiadły - apelował sędzia Krzysztof Wiak. - Będziemy musieli wyprosić państwa z sali. Bardzo prosimy policję - dodał sędzia Paweł Czubik. Protest w Sądzie Najwyższym. Manifestanci sparaliżowali obrady Manifestanci przynieśli ze sobą transparenty, na których wypisane były zapisy polskiej konstytucji. ""Źródłami powszechnie obowiązującego prawa Rzeczypospolitej Polskiej są: Konstytucja, ustawy, ratyfikowane umowy międzynarodowe oraz rozporządzenia"" - napisano na jednym z nich. Na innym z kolei wskazano, że ""Rzeczpospolita Polska przestrzega wiążącego ją prawa międzynarodowego"". - Projekt tej uchwały to łamanie prawa o Unii Europejskiej (...) Państwo nie jesteście sądem! Jesteście nielegalni - mówiła głośno jedna z manifestantek. Gdy na sali podniosły się krzyki, sędzia Krzysztof Wiak zarządził 15 minut przerwy. - Szanujemy wolność wypowiedzi, ale proszę nie zakłócać postępowania i uczestnictwa innym osobom - prosił. ZOBACZ: ""Nikt niczego nie będzie nam narzucał"". Premier Donald Tusk o wyroku TSUE Po chwili na miejscu pojawili się funkcjonariusze policji, którzy podjęli interwencję wobec protestujących. W tym samym czasie sędziowie opuścili salę. - W tej sali odbywa się akt bezprawia. Ci państwo, którzy stąd wyszli w tej chwili, dbają o swoje interesy - próbowała przekonać mundurowych jedna z osób uczestniczących w proteście. WIDEO: Protest w Sądzie Najwyższym. Interweniowała policja Twoja przeglądarka nie wspiera odtwarzacza wideo... Wobec niektórych z manifestantów konieczne było zastosowanie środków przymusu bezpośredniego. Po kilkunastu minutach sędziowie powrócili do obradowania. Połączone izby SN obradują na temat uchwały Izby Pracy SN Sprawa obradowana podczas środowego posiedzenia dotyczy głośnej wrześniowej uchwały Izby Pracy SN, podjętej w poszerzonym składzie siedmiorga sędziów, której wówczas nadano moc zasady prawnej. Uchwałę 24 września podjęli sędziowie, którzy zostali powołani do SN przed 2018 r. Istota tej uchwały sprowadza się do konkluzji mówiącej, że wyrok Izby Kontroli Nadzwyczajnej i Spraw Publicznych SN z sędziami powołanymi od 2018 r. jest nieistniejący i niebyły. Sędzia Piotr Prusinowski mówił po ogłoszeniu uchwały, że jest ona konsekwencją ""całego ciągu zdarzeń prawnych, związanych z patologią, która przez lata została wprowadzona do polskiego systemu prawnego"". Przed interwencją policji połączone izby zakwestionowały obecność prokuratorów Mariusza Kowala i Andrzeja Piasecznego, delegowanych do Prokuratury Krajowej, którzy mieli reprezentować stanowisko prokuratury w tej sprawie. ZOBACZ: Wraca sprawa wstrząsającej zbrodni pod Koninem. Po 19 latach od wyroku RPO wniósł kasację Delegacja, którą przedstawili prokuratorzy, została podpisana przez szefa Prokuratury Krajowej Dariusza Korneluka. Tymczasem – zgodnie z uchwałą Izby Karnej SN, na którą powołują się sędziowie połączonych izb – Korneluk nie jest legalnym Prokuratorem Krajowym, a więc nie mógł skutecznie delegować prokuratorów do Prokuratury Krajowej. Ich zdaniem, legalnym szefem PK jest Dariusz Barski. Prokuratorzy odpowiedzieli, że mają formalne upoważnienie od Prokuratora Generalnego w tej sprawie i że - ich zdaniem – to w pełni wystarcza do udziału w posiedzeniu. Poinformowali też o złożeniu wniosku o wyłączenie 25 sędziów obu izb. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Trybunał Stanu dla Zbigniewa Ziobry? Nowy ruch rządzących,https://www.polsatnews.pl/wiadomosc/2025-12-03/trybunal-stanu-dla-zbigniewa-ziobry-nowy-ruch-rzadzacych/,"Wed, 03 Dec 2025 10:52:00 +0100","We wtorek koalicja rządowa postanowiła podjąć kroki, by były minister sprawiedliwości z czasów rządów PiS odpowiedział za zarzucane mu czyny przed Trybunałem Stanu. Podczas środowej konferencji prasowej marszałek Sejmu przekazał, że była to ""decyzja koalicyjna"". Zapytany o atmosferę panującą podczas spotkania przedstawicieli rządu, stwierdził, że była ""świetna"". - Od pewnego czasu jest świetna atmosfera. Spotykamy się, rozumiemy się, podejmujemy wspólne decyzje. Decyzja była jednomyślna - zaznaczył Włodzimierz Czarzasty. Zbigniew Ziobro stanie przed Trybunałem Stanu? Rządzący ruszają z procedurą Marszałek poinformował, że jeszcze w środę odbędzie się spotkanie szefów klubów koalicyjnych, podczas którego ustalone zostaną ""zasady, terminarz"" procesu. Przypomniał, że by uruchomić procedurę konieczne jest zebranie co najmniej 115 podpisów. ZOBACZ: ""Konstytucja nie działa"". Gorzkie słowa byłego prezesa TK - Te 115 podpisów jest kierowanych do marszałka Sejmu. Marszałek Sejmu w trybie niezwłocznym - bo tak to zrobię - przekaże je do właściwej komisji i w tej komisji rozpocznie się praca w tej sprawie - wskazał Czarzasty. - To jest skomplikowany proces, ale on nastąpi - podsumował. Zbigniew Ziobro z zarzutami. Patryk Jaki sugeruje reakcję USA Prokuratura postawiła Ziobrze 26 zarzutów w związku ze śledztwem dotyczącym Funduszu Sprawiedliwości. Sejm wyraził zgodę na jego zatrzymanie i aresztowanie, jednak były minister przebywa obecnie na Węgrzech i - jak wszystko wskazuje - nie zamierza stawić się przed polskim wymiarem sprawiedliwości. W niedzielę były wiceminister sprawiedliwości Patryk Jaki przekonywał w ""Gościu Wydarzeń"", że Ziobro nie ma w Polsce szans na sprawiedliwy proces i niewykluczone, że w sprawie interweniować będą Amerykanie. ZOBACZ: Sprawa Zbigniewa Ziobry. Patryk Jaki nie wyklucza interwencji USA - Wcale bym się nie zdziwił, gdyby Stany Zjednoczone i inne państwa zabrały w tej sprawie głos (...). Sprawę rozliczają ci ludzie, którzy jako jedyni prawa nie przestrzegają. Dlatego, że stoi za nimi wojsko i policja. W tym wypadku przyznanie azylu byłoby uzasadnione (...). Sprawa jest oczywista z punktu widzenia prawa - podsumował Jaki. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Takich pamiątek w Tatrach nie trzeba. Zdjęcia dzieł ""jaskiniowców"" mówią wszystko",https://www.polsatnews.pl/wiadomosc/2025-12-03/takich-pamiatek-w-tatrach-nie-trzeba-zdjecia-dziel-jaskiniowcow-mowia-wszystko/,"Wed, 03 Dec 2025 10:31:00 +0100","Pracownicy Tatrzańskiego Parku Narodowego opublikowali w sieci zdjęcia ścian Jaskini Mroźnej zamkniętej na początku listopada z powodu zimujących w niej nietoperzy. Na fotografiach widać odciski ludzkich dłoni, a nawet wulgarne napisy. Na ściany zostały naniesione z użyciem błota. ZOBACZ: ""Absolutne przegięcie"". W Tatrach mogło dojść do tragedii Jak uznali pracownicy TPN, ""każdy z nas ma w sobie trochę jaskiniowca"" i wyjaśnili, iż pozostawione przez turystów ślady mają negatywny wpływ na ekosystem. Wandalizm w unikalnej jaskini. ""Niezwykle delikatne struktury"" ""W odróżnieniu od turystycznych jaskiń po stronie słowackiej te występujące po stronie polskiej posiadają stosunkowo ubogą szatę naciekową. Najwięcej form naciekowych - w tym nieliczne stalaktyty, stalagmity, polewy naciekowe oraz miękkie, delikatne nacieki zbudowane z mleka wapiennego - występuje właśnie w Jaskini Mroźnej"" - wyjaśnił Tatrzański Park Narodowy. Właśnie z tego względu, co tłumaczą pracownicy TPN, ważne jest, by ""nie pozostawiać po sobie żadnych śladów ani ingerencji – nawet tych pozornie 'niewinnych'"". Nacieki jaskiniowe - w przypadku Jaskini Mroźnej białe polewy z mleka wapiennego - to niezwykle delikatne struktury, które łatwo zniszczyć. Delikatne, ale także unikatowe dzięki działalności mikroorganizmów. Te z kolei nie mogą rozwijać się w optymalnych warunkach, jeśli ściany zostały zanieczyszczone błotem i tłuszczem z dłoni. ""Dlatego nie ingerujmy w naturalny wygląd jaskiń – ani na terenie parku narodowego, ani poza jego granicami"" - zaapelował TPN. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Czarzasty zmienia regułę w Sejmie. Na liście partie Brauna i Zandberga,https://www.polsatnews.pl/wiadomosc/2025-12-03/czarzasty-zmienia-regule-w-sejmie-na-liscie-parte-brauna-i-zandberga/,"Wed, 03 Dec 2025 09:39:00 +0100","Włodzimierz Czarzasty przypomniał, że Konwent Seniorów złożony jest z kół klubów wyłonionych w wyborach parlamentarnych, jednak marszałek ma prawo zaprosić do nich także kół powstałych w trakcie kadencji. Marszałek Sejmu ogłosił, że nie będzie korzystał z tego prawa. ZOBACZ: Zwrot w sprawie weta Karola Nawrockiego. Sejm zagłosuje - Nie będę zapraszał żadnych kół, które nie zostały wybrane w akcie wyboru dwa lata temu. Dotyczy to w koła pana Kukiza (Wolni Republikanie) i koła pana Zandberga (Razem) - przekazał Czarzasty. Koła poselskie na Konwencie Seniorów. Marszałek Czarzasty zmienia zasady W wyborach nie została wyłoniona także Konfederacja Korony Polskiej Grzegorza Brauna, która w 2023 roku startowała z list Konfederacji. W jej przypadku uzasadnienie przekazane przez marszałka Sejmu jest rozszerzone - w jego ocenie KKP ""działa na pograniczu agentury rosyjskiej"". ZOBACZ: Orędzie marszałka Sejmu Włodzimierza Czarzastego. ""Będę strażnikiem praw parlamentu"" Decyzję o zaproszeniu na Konwent Seniorów przedstawicieli wszystkich klubów parlamentarnych podjął poprzedni marszałek izby niższej parlamentu Szymon Hołownia. Zgodnie z regulaminem Sejmu nie musiał tego robić - zobowiązany był bowiem do zapraszania wyłącznie tych kół, które samodzielnie startowały w wyborach. Były koalicjant Czarzastego poza Konwentem Seniorów Czarzasty zdecydował, by nie kontynuować tradycji zapoczątkowanej przez Hołownię. W rezultacie poza Konwentem Seniorów znajdą się posłowie m.in. partii Razem, która do Sejmu weszła razem z Lewicą. W październiku w partii Razem doszło do rozpadu. Część posłanek zdecydowała, by dołączyć do Lewicy i tworzyć koalicję rządową. Pozostali członkowie partii Razem z Adrianem Zandbergiem opuścili Lewicę i przeszli do opozycji. ZOBACZ: Ruch Czarzastego uderza w Razem. ""Jeszcze nam tusz zabierz"" Pierwsze informacje o planowanych przez Włodzimierza Czarzastego zmianach w Konwencie Seniorów pojawiły się pod koniec listopada. Wówczas skomentował je Adrian Zandberg. ""Widzę, że dojrzały facet został marszałkiem Sejmu. Jeszcze nam tusz do drukarki zabierz, Włodku"" - napisał Zandberg na X. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Nieoczekiwana decyzja metropolity. Ogłoszono dyspensę po Barbórce,https://www.polsatnews.pl/wiadomosc/2025-12-03/nieoczekiwana-decyzja-metropolity-ogloszono-dyspense-po-barborce/,"Wed, 03 Dec 2025 09:47:00 +0100","Jak wynika z dekretu podpisanego 27 listopada, a opublikowanego niedawno na stronie archidiecezji, decyzja ma związek z tradycyjnymi uroczystościami barbórkowymi. Barbórka, przypadająca 4 grudnia, to tradycyjne święto górników, które ma wyjątkowe znaczenie w województwie śląskim. Towarzyszą mu liczne spotkania, biesiady czy wydarzenia zakładowe. W związku z uroczystościami, arcybiskup ogłosił dyspensę na w piątek, 5 grudnia 2025 roku. Nie każdy skorzysta z dyspensy. Wyjątek dotyczy archidiecezji katowickiej Z dyspensy mogą skorzystać wszyscy wierni oraz osoby, które 5 grudnia będą faktycznie przebywać na terenie archidiecezji katowickiej (nie dotyczy to innych lokalizacji). W tym przypadku liczy się wyłącznie miejsce pobytu w danym dniu. Czy oznacza to, że np. mieszkańcy diecezji gliwickiej również zostali zwolnieni z piątkowej wstrzemięźliwości? Nie, jeśli 5 grudnia nie będą na terenie archidiecezji katowickiej. Warto więc na bieżąco śledzić lokalne komunikaty w swojej diecezji. ZOBACZ: Zamiast karpia. Te ryby pasują idealnie na świąteczny stół Metropolita katowicki w zamieszczonym dekrecie poprosił, aby osoby korzystające z dyspensy podjęły w zamian drobny gest o charakterze duchowym lub charytatywnym. Może to być np. modlitwa w intencji papieża i Kościoła, pomoc potrzebującym albo inna forma pokuty. Skorzystanie z dyspensy nie powinno zatem być traktowane wyłącznie jako ""zgoda na mięso"", ale jako wyjątek połączony z odpowiedzialnością. Piątek bez mięsa? Kościół może zrobić wyjątek W Kościele katolickim każdy piątek jest traktowany jako dzień pokutny. Według Kodeksu Prawa Kanonicznego osoby, które ukończyły 14 lat, obowiązuje w tym dniu wstrzemięźliwość od spożywania mięsa. Część osób kojarzy to wyłącznie z tradycją, ale post ma w Kościele także głębsze znaczenie. Jest formą wewnętrznej dyscypliny. Ma bowiem pomóc wiernemu skierować uwagę na kwestie duchowe, powstrzymując się od codziennej przyjemności. ZOBACZ: Masz je na parapecie? Uważaj, w tych roślinach lubią ukrywać się pluskwy Czy jest możliwość odstępstwa od tej zasady? Okazuje się, że tak. Wyjątek stanowią sytuacje, w których biskup udzielił dyspensy (zgodnie z Kan. 1245 Kodeksu Prawa Kanonicznego), tak jak to uczynił Abp Andrzej Przybylski lub - jeśli w piątek przypada uroczystość liturgiczna. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Śmiertelny karambol i pożar cysterny. Wielogodzinne korki po tragediach na autostradzie A4 Twoja przeglądarka nie wspiera odtwarzacza wideo... red. / polsatnews.pl"
Polska,Zwrot w sprawie weta Karola Nawrockiego. Sejm zagłosuje,https://www.polsatnews.pl/wiadomosc/2025-12-03/sejm-zadecyduje-o-prezydenckim-wecie-jest-decyzja-koalicji-w-tej-sprawie/,"Wed, 03 Dec 2025 09:03:00 +0100","O decyzji koalicji rządzącej Włodzimierz Czarzasty poinformował w czasie środowej konferencji prasowej. Marszałek Sejmu odwołał się do weta prezydenta dotyczącego ustawy łańcuchowej, której założeniem jest m.in. zakaz trzymania psów na uwięzi. Podczas głosowania nad projektem opowiedziało się za nim 280 posłów, w tym niektórzy z Prawa i Sprawiedliwości, razem z prezesem partii Jarosławem Kaczyńskim. By odrzucić weto, konieczne jest 276 głosów - sytuacja taka nie miała miejsca w polskiej polityce od 16 lat. Ustawa łańcuchowa. Sejm zadecyduje w sprawie prezydenckiego weta - Uważamy decyzję pana prezydenta jako kolejną decyzję, która jest absolutnie niezrozumiała. Argumenty do nas nie przemawiają, a z tego, co widać, również do ludzi nie przemawiają. Myślę, że pan prezydent powinien mieć w tej sprawie naprawdę więcej empatii - mówił Czarzasty. Jak stwierdził, decyzja Karola Nawrockiego jest ""niezrozumiała"" i ""oburzająca"" i porównał ją do odrzucenia projektu nowelizacji ustawy ""lex Kamilek"", czy dotyczącej powstania parku narodowego Doliny Dolnej Odry. - Absurdom absolutnie mówimy nie - przekonywał. ZOBACZ: Weto Karola Nawrockiego upadnie w Sejmie? ""Nie wykluczałbym"" Marszałek nie widzi problemu, by głosowanie nad odrzuceniem weta odbyło się w trybie pilnym. - Dzisiaj nadaję numer druku, kieruję to do komisji. Komisja się zbierze i komisja zdecyduje. Jeśli będzie sprawozdanie w tej sprawie i stosowny wniosek, to ten wniosek będzie głosowany - wskazał, sugerując, że posłowie mogą zadecydować o losie prezydenckiego weta w grudniu lub styczniu. Zapytany, czyim pomysłem było poddanie weta pod sejmowe głosowanie, odparł, że jest to ""mało ważne"". - To jest ważne, że to jest decyzja koalicji. Przyszły takie czasy, że podejmujemy wspólnie decyzje i wspólnie decydujemy o tych sprawach - przekonywał. Przypomnijmy, że we wtorek Karol Nawrocki poinformował o wecie ustawy łańcuchowej, argumentując swoją decyzję tym, że została ona ""źle napisana"". Jak wskazał, proponowane w projekcie normy, jakie miałyby spełniać kojce dla psów były ""kompletnie nierealne"". - Kojce wielkości miejskich kawalerek to absurd, który uderzałby w rolników, hodowców i zwykłe wiejskie gospodarstwa - tłumaczył Nawrocki. ""Cała prawda o ustawach prezydenta"". Czarzasty wylicza propozycje Nawrockiego Czarzasty poruszył również temat prezydenckich projektów ustaw. Jak oznajmił, nie podjął jeszcze żadnej decyzji w ich sprawie. W związku z tym mówienie o zamrażarce, mówienie o jakiejkolwiek blokadzie, w moim wypadku, jest niezrozumieniem procesu legislacyjnego. Ale nie ma problemu, wszyscy się uczą, jedni szybciej, drudzy wolniej, to naprawdę nie robi na mnie żadnego wrażenia - powiedział. Jak poinformował, Nawrocki złożył 13 projektów ustaw. Jedna została odrzucona przez Sejm, dwie inne skierowano do czytania na posiedzeniu izby niższej. Trzy natomiast skierowano z powrotem do Kancelarii Prezydenta w celu uzupełnienia dokumentów brakujących. - Uzupełnienia brak do tej pory - mówił marszałek. - Jeżeli kancelaria pana prezydenta chce, żeby to szybko było procedowane, rada taka: może byśmy konsultowali te ustawy z Sejmem, z naszymi specjalistami, to przyspieszy procedowanie tych ustaw - nadmienił. ZOBACZ: Spór wokół weta Karola Nawrockiego. ""Ukłon w stronę Mentzena i wyborców Konfederacji"" Czarzasty wyjaśnił, że jeden projekt ustawy jest ""przed decyzją o konsultacjach społecznych"", a jeden do nich trafił. W komisjach rozpatrywanych jest obecnie pięć prezydenckich propozycji. - Ciekawostką jest to, że jedna ustawa z 28 sierpnia jest rozpatrywana w komisji ds. energii prowadzonej przez pana posła Suskiego. Do tej pory nie ma sprawozdania. Radziłbym w obozie pana prezydenta zrobić taki porządek trochę, żeby nie mrożono ustaw pana prezydenta. To jest cała prawda o ustawach pana prezydenta - podsumował. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Gęste mgły spowiją Polskę, a do kompletu chłód. Alerty w sześciu województwach",https://www.polsatnews.pl/wiadomosc/2025-12-03/gesty-mgly-spowija-polske-a-do-kompletu-chlod-alerty-w-szesciu-wojewodztwach/,"Wed, 03 Dec 2025 08:36:00 +0100","Od samego rana w sporej części Polski w środę dominują gęste mgły ograniczające widoczność do około 500 metrów. IMGW apeluje o ostrożność, ze szczególnym uwzględnieniem województw i powiatów objętych ostrzeżeniami pierwszego stopnia. Miejscami możemy spodziewać się również opadów deszczu lub mżawki, a wysoko w górach - deszczu ze śniegiem i dużej ilości białego puchu. Prognoza pogody. Ostrzeżenia przed gęstymi mgłami. Wiemy, gdzie należy uważać Najtrudniejsze warunki atmosferyczne utrzymują się obecnie w województwach: - lubuskim, w powiatach: zielonogórskim, Zielona Góra, żagańskim, wschowskim, nowosolskim, - wielkopolskim, w powiatach: leszczyńskim, wolsztyńskim, - dolnośląskim, w powiatach: górowskim, głogowskim, polkowickim, lubińskim, bolesławieckim, oławskim, strzelińskim, ząbkowickim, - opolskim: w powiatach: brzeskim, nyskim, kluczborskim, oleskim, strzeleckim, kędzierzyńsko-kozielskim, raciborskim, śląskim, - małopolskim, poza powiatami dąbrowskim i tatrzańskim. - podkarpackim, w powiatach: bieszczadzkim, leskim, sanockim, krośnieńskim, Krosno, jasielskim. ZOBACZ: Zima nad Polską w pełni. Wiadomo, co czeka nas w najbliższych dniach Alerty pierwszego stopnia obowiązują już od wtorku, a zdaniem synoptyków IMGW gęste mgły będą towarzyszyć nam jeszcze przynajmniej jeden dzień. W ciągu dnia będą one ograniczały widzialność do około 500 metrów, a wieczorem - nawet do 100 metrów. Pogoda na środę. Jesień w pełni, temperatura nieco ponad 0 stopni W środę w całym kraju czeka nas typowo jesienna aura. Synoptycy przewidują zachmurzenie duże i całkowite, na południu i krańcach zachodnich z większymi przejaśnieniami i rozpogodzeniami. Miejscami wystąpić mogą niewielkie opady deszczu lub mżawki, na Przedgórzu Sudeckim lokalnie deszczu ze śniegiem, a wysoko w Sudetach spadnie śnieg. ZOBACZ: Wirus rozprzestrzenia się na Podkarpaciu. Kolejne przypadki zachorowań, sanepid wydał zalecenia Temperatura maksymalna wyniesie od około 2 stopni na północy Polski i w rejonach podgórskich do 7 stopni na południowym wschodzie. Wiatr będzie zaś słaby, jedynie na wybrzeżu możemy spodziewać się nieco mocniejszych porywów. Środa nie będzie sprzyjać Polakom wrażliwym na zmiany w ciśnieniu. Około południa w Warszawie wyniesie ono 1009 hPa i będzie sukcesywnie spadać. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Cezary Tomczyk w programie ""Graffiti""",https://www.polsatnews.pl/wiadomosc/2025-12-03/cezary-tomczyk-w-programie-graffiti-ogladaj-od-740-2/,"Wed, 03 Dec 2025 07:12:00 +0100","W środowym wydaniu programu ""Graffiti"" gościem Marcina Fijołka był wiceminister obrony narodowej z Koalicji Obywatelskiej Cezary Tomczyk. Transmisja w Polsacie, Polsat News, Interii i polsatnews.pl od godziny 7:40."
Polska,Wyniki Lotto na 2 grudnia 2025 roku. Sprawdź szczęśliwe numery,https://www.polsatnews.pl/wiadomosc/2025-12-03/wyniki-lotto-na-2-grudnia-sprawdz-szczesliwe-numery/,"Wed, 03 Dec 2025 05:29:00 +0100","Wyniki losowania Lotto Losowania Lotto odbywają się trzy razy w tygodniu – we wtorki, czwartki oraz soboty o godzinie 22:00. Ostatnie wylosowane liczby, z losowania które odbyło się 2 grudnia 2025 roku, to: 3, 47, 29, 32, 30, 9 W grze Lotto typuje się 6 liczb z 49 możliwych, a cena jednego zakładu wynosi 3 zł za zakład. Kumulacja na najbliższe losowanie wynosi aż trzy miliony złotych. Następne losowanie Lotto odbędzie się w czwartek, 4 grudnia 2025 roku o godzinie 22:00. Najwyższą wygraną w Lotto do tej pory było trzydzieści sześć milionów złotych, zdobyte 16 marca 2017 roku w Skrzyszowie. Wyniki dla Lotto Plus Losowania Lotto Plus również odbywają się trzy razy w tygodniu – we wtorki, czwartki oraz soboty. Ostatnie wylosowane liczby, z losowania które odbyło się 2 grudnia 2025 roku, to: 21, 14, 8, 17, 24, 40 W grze Lotto Plus nie skreślamy nowych liczb – gramy tymi samymi, które wybraliśmy w Lotto. Aby zagrać w Lotto Plus, należy zakupić co najmniej jeden zakład Lotto (kosztujący 3zł) i dopłacić 1zł. W Lotto Plus nie ma kumulacji, a wygrane są gwarantowane i stałe. Najwyższa wygrana wynosi milion złotych, ostatnio padła 20 listopada 2025 roku w przez Internet. Następne losowanie Lotto Plus odbędzie się w czwartek, 4 grudnia 2025 roku o godzinie 22:00. Wyniki losowania Mini Lotto Losowania Mini Lotto odbywają się codziennie o godzinie 22:00. Ostatnie wylosowane liczby, z losowania które odbyło się 2 grudnia 2025 roku, to: 2, 28, 13, 16, 34 W grze Mini Lotto typuje się 5 liczb z 42 możliwych. Cena jednego zakładu to tylko 2 złote. W najbliższym losowaniu do wygrania jest 500 tysięcy złotych. Najwyższą wygraną w Mini Lotto do tej pory było 560 tysięcy złotych, zdobyte 16 listopada 2024 roku w przez Internet. Następne losowanie Mini Lotto odbędzie się 3 grudnia 2025 roku o godzinie 22:00. Multi Multi – wyniki losowania Losowania Multi Multi odbywają się codziennie o godzinie 14:00 i 22:00. Ostatnie wylosowane liczby, z losowania które odbyło się 2 grudnia 2025 roku, to: Losowanie o 14:00: 24, 59, 11, 42, 76, 34, 25, 26, 4, 73, 56, 45, 41, 43, 52, 36, 74, 53, 58, 10 (Plus: 10) Losowanie o 22:00: 25, 13, 37, 61, 59, 51, 78, 38, 2, 41, 18, 8, 76, 68, 30, 19, 56, 12, 63, 36 (Plus: 36) W grze Multi Multi można obstawiać od 1 do 10 liczb z 80, a wygrane zależą od liczby obstawionych liczb oraz stawki. Grając za 2,50 zł, można wygrać nawet dwadzieścia pięć milionów złotych. Najwyższą wygraną w Multi Multi do tej pory było siedem milionów złotych, zdobyte 25 czerwca 2015 roku w Luboniu. Wyniki losowania EuroJackpot Losowania EuroJackpot odbywają się dwa razy w tygodniu – we wtorki i piątki o godzinie 20:45. Ostatnie wylosowane liczby, z losowania które odbyło się 2 grudnia 2025 roku, to: Liczby główne: 14, 30, 34, 35, 40 Euronumery: 4, 6 W grze EuroJackpot należy wytypować 5 liczb z 50 oraz 2 liczby z 12 (Euronumery). Cena jednego zakładu to 12,50 złotych. W najbliższym losowaniu do wygrania jest aż 45 milionów. Najwyższą wygraną w EuroJackpot w Polsce do tej pory było 213 milionów złotych, zdobyte 12 sierpnia 2022 roku w pow. krotoszyńskim. Następne losowanie EuroJackpot odbędzie się 5 grudnia 2025 roku o godzinie 20:45. Wyniki losowania Kaskady Losowania Kaskady odbywają się codziennie o godzinie 14:00 i 22:00. Ostatnie wylosowane liczby, z losowania które odbyło się 2 grudnia 2025 roku, to: Losowanie o 14:00: 4, 20, 11, 5, 6, 12, 10, 17, 3, 18, 22, 9 Losowanie o 22:00: 24, 17, 4, 19, 23, 11, 21, 2, 22, 14, 9, 3 W grze Kaskada należy wytypować 12 z 24 liczb. Można zagrać już za dwa zestawy liczb za jedyne 2 zł. Gracz sam decyduje czy chce grać na jedno czy na dwa losowania dziennie. Najwyższą wygraną w Kaskadzie do tej pory było 250 tysięcy złotych, zdobyte 24 listopada 2025 roku w Bielsku-Białej. Wyniki losowania Ekstra Pensji Losowania Ekstra Pensji odbywają się od poniedziałku do piątku o godzinie 22:00, razem z losowaniem Ekstra Premii. Ostatnie wylosowane liczby, z losowania które odbyło się 2 grudnia 2025 roku, to: 4, 8, 31, 22, 27 oraz 1 W grze Ekstra Pensja typuje się 5 liczb z 35 możliwych oraz 1 liczbę z 4. Cena jednego zakładu to 10 złotych. Główna wygrana to 5000 złotych miesięcznie przez 20 lat. Najwyższą jednorazową wygraną w Ekstra Pensji do tej pory było 50 tysięcy złotych (miesięcznie przez 20 lat), zdobyte 15 października 2017 roku w Warszawie. Następne losowanie Ekstra Pensji odbędzie się 3 grudnia 2025 roku o godzinie 22:00. Wyniki losowania Ekstra Premii Losowania Ekstra Premii odbywają się od poniedziałku do piątku o godzinie 22:00. Ostatnie wylosowane liczby, z losowania które odbyło się 2 grudnia 2025 roku, to: 23, 30, 33, 9, 16 oraz 4 W grze Ekstra Premia typuje się 5 liczb z 35 możliwych oraz 1 liczbę z 4. Cena jednego zakładu to 2 złote. Najwyższą wygraną w Ekstra Premii do tej pory było 1 milion złotych, zdobyte 3 października 2022 roku w miejscowości Ryczywół. Następne losowanie Ekstra Premii odbędzie się 3 grudnia 2025 roku o godzinie 22:00. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Wielki piłkarski turniej w Polsce? PZPN złożył dokumenty, opublikowano spot Twoja przeglądarka nie wspiera odtwarzacza wideo... mko / polsatnews.pl"
Polska,"Spór wokół weta Karola Nawrockiego. ""Ukłon w stronę Mentzena i wyborców Konfederacji""",https://www.polsatnews.pl/wiadomosc/2025-12-02/spor-wokol-weta-karola-nawrockiego-uklon-w-strone-mentzena-i-wyborcow-konfederacji/,"Tue, 02 Dec 2025 23:51:00 +0100","Karol Nawrocki odmówił podpisania ustawy o rynku kryptoaktywów, w ramach której w Polsce miało zostać wdrożone rozporządzenie MiCA. Zdaniem prezydenta, zawetowane przepisy realnie zagrażają wolnościom Polaków, ich majątkowi i stabilności państwa. Weto do ustawy ws. kryptowalut. ""Ustawa bardzo zła"" O powodach tej decyzji prezydenta rozmawiali we wtorkowym wydaniu ""Debaty Gozdyry"" Krzysztof Śmiszek z Lewicy i Grzegorz Płaczek z Nowej Nadziei. - Ustawa bardzo zła. Ustawa, która miała być efektem rozporządzenie MiCA - zaczął polityk partii Sławomira Mentzena. - Rozporządzenie nie jest złe, natomiast formuła, na jaką zdecydowała się Koalicja Obywatelska, jest absolutnie niezrozumiała. Są państwa, które stworzyły ustawy, które miały siedem, dziewięć, 12 stron. A my stworzyliśmy dokument, który ma łącznie ponad 200 stron. Tak się nie wdraża krótkich rozporządzeń, ta ustawa bardziej komplikuje niż cokolwiek wyjaśnia - argumentował. ZOBACZ: Koniec negocjacji na Kremlu. ""Omówiliśmy kilka opcji planu osiedlenia Ukrainy"" Dodał, że ""jeżeli pójdziemy tokiem Koalicji Obywatelskiej, to skończy się tak, że firmy, zamiast inwestować w Polsce, będą inwestować w Estonii, Niemczech czy Austrii. I wszystkie zyski tych firm będą wyprowadzane poza Polskę"". WIDEO: Krzysztof Śmiszek i Grzegorz Płaczek w ""Debacie Gozdyry"" Twoja przeglądarka nie wspiera odtwarzacza wideo... ""Naraża obywateli na utratę dużych pieniędzy"" Krzysztof Śmiszek stwierdził natomiast, że ustawa ""miała regulować rynek kryptowalut, wprowadzała organ nadzorczy wyposażony w narzędzia, które mogły blokować strony, na których odbywa się handel kryptowalutami"". - To były podstawowe kwestie - zaznaczył. - Nie jest tajemnicą, że te firmy mocno inwestują, czy też wspierają, środowiska prawicowe, też skrajnie prawicowe - kontynuował Śmiszek, dodając, że w jego ocenie odrzucenie ustawy było ukłonem w stronę Mentzena i wyborców Konfederacji. - Uważam, że przez to, że prezydent sięga po elektorat ekstremalnej, skrajnej prawicy, naraża polskich obywateli na niebezpieczeństwo utraty dużych pieniędzy i daje przestrzeń do obecności na tym nieregulowanym rynku kryptowalut firmom, które nie powinny się tym zajmować - dodał europoseł Lewicy. ZOBACZ: Zarzucają mu stworzenie siatki dywersyjnej w Polsce. Nowe ustalenia mediów - Kupował pan bitcoiny? - zapytał Płaczek. - Nie - odparł Śmiszek. - To nie ma pan pojęcia, o czym pan mówi - zareagował polityk Konfederacji. Grzegorz Płaczek dopytywał także, czy Krzysztof Śmiszek jest w stanie wskazać trzy firmy, które miały wspierać prawicę poprzez udział w rynku kryptowalut. W odpowiedzi usłyszał, że nie jest prowadzącym program i to, co mówi, to ""stek bzdur i populizm"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Ryszard Petru uderza w pomysł minister pracy. ""Komunistyczne rozwiązanie""",https://www.polsatnews.pl/wiadomosc/2025-12-02/petru-uderza-w-pomysl-minister-komunistyczne-rozwiazanie/,"Tue, 02 Dec 2025 20:06:00 +0100","- Nie tak trzeba oszczędzać. W ochronie zdrowia jest cała masa nieefektywności. Ja postuluję o obniżkę składki zdrowotnej dla najmniejszych przedsiębiorców (...) Jak widzę na co poszła podwyżka składki zdrowotnej i wzrost wydatków na ochronę zdrowia, to poszło na wzrost wynagrodzenia dla lekarzy i pielęgniarek - tak o problemach w ochronie zdrowia mówił Ryszard Petru. - Ja chciałem, żeby oni więcej zarobili, ale na Boga, nie 300 tysięcy. Uważam, że to nie jest normalne - stwierdził. Petru zasugerował, że należałoby wprowadzić algorytm. - Nie ma nic gorszego niż komin - przyznał we wtorkowym ""Gościu Wydarzeń"". Zauważył, że ""cały czas opłaca trzymać się zdrowego pacjenta po operacji kilka dni, bo NFZ płaci za niego więcej niż za chorego"". - Jest cała masa zabiegów, np. jak lekarze pobierają próbki do badania i jak jej nie pobiorą, to zabieg kosztuje tysiąc złotych, ale z próbką - cztery tysiące. - No wiadomo, że je pobierają. Stwierdził, że gdyby był na miejscu minister zdrowia, ""zabrałby się do ochrony zdrowia"" z innej strony. ZOBACZ: ""Wyróżnij się albo zgiń"". Petru wskazał, gdzie chce ""łowić"" wyborców Marcin Fijołek przytoczył później słowa posła Pietrykowskiego, który stwierdził, że partie boją się zabrać za ochronę zdrowia, bo mogą im spaść słupki poparcia. - Mogę się z tym zgodzić - odparł Petru. ""Komunistyczne rozwiązanie"". Petru odpowiada minister W programie padł też wątek kandydatury Ryszarda Petru na przewodniczącego Polski 2050. Marcin Fijołek przytoczył słowa gościa, który w niedzielę oznajmił, że ""niektórzy jego kontrkandydaci na to stanowisko mają ewidentne problemy z odnalezieniem się w rzeczywistości koalicyjnej i tworzą realne napięcia w rządzie"". Prowadzący dopytał, czy chodziło o Katarzynę Pełczyńską-Nałęcz. - Tak. Uważam, że w rządzie można być dużo bardziej skutecznym, niekoniecznie będąc tak konfrontacyjnym. Dogadywać się nie za pomocą mediów, a na spotkaniach liderów koalicji - mówił na antenie Polsat News. Przyznał, że jego zdaniem Polska 205- powinna zgłosić kontrę dla pomysłu ustawy o PIP, która może powiedzieć: ""ta umowa nie jest B2B tylko UoP i od jutra masz płacić wyższą składkę, zapłacić trzy lata wstecz i ekwiwalent urlopowy"". ZOBACZ: Ryszard Petru wydał oświadczenie. ""Wiem, jak to zrobić"" Marcin Fijołek wspomniał później o Agnieszce Dziemianowicz-Bąk, która orzekła, że porządek z umowami to ""ucywilizowanie patologii, która jest obliczona na wiele umów"". Prowadzący przytoczył materiał promocyjny Ministerstwa Pracy opublikowany w tygodniku ""Polityka"", gdzie resort twierdził, że koniec ze ""śmieciówkami"" jest krokiem ws. dojrzałej gospodarki. - To jest komunistyczne rozwiązanie - odparł Petru. Jest sobie jakaś komisja, która stwierdza, co jest umową o pracę, a potem walcz przedsiębiorco w sądzie. Pani minister zaproponowała komunistyczne rozwiązanie. To jest takie rozwiązanie, gdzie urzędnik jest panem, władcą i mówi, kto ma jaką formę umowy o pracę. WIDEO: ""Komunistyczne rozwiązanie"". Petru uderza w pomysł minister Twoja przeglądarka nie wspiera odtwarzacza wideo... Petru przytoczył - według niego - skuteczne rozwiązanie. - Może być to tak, że urzędnik z Państwowej Agencji Pracy mówi: to jest UoP, natomiast przedsiębiorca mówi, że nie jest i idą do sądu, ale to urzędnik PIP musi udowodnić ze ma rację - powiedział. - Po pierwsze domniemanie niewinności, po drugie prawo nie może działać wstecz. Dobrze wiemy, jak nieefektywne są polskie sądy. Nie dość, że taki przedsiębiorca być może upadnie, gdyż ma małą marżę, to jeszcze może wygrać proces dopiero po czterech latach - zauważył Petru. Poseł odparł później, że ""rolą Polski 2050 jest hamowanie skrajnie populistycznych pomysłów różnych partii, łącznie z Lewicą, ale nie przez media, a na etapie prac rządowych"". - Ja nie jestem w rządzie, ale gdybym był, już wcześniej bym to podniósł. Próbowałbym znaleźć wspólne rozwiązanie z minister Dziemianowicz-Bąk, które próbuje ""ucywilizować w cywilizowany sposób tę umowę o pracę"" - mówił. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Wirus rozprzestrzenia się na Podkarpaciu. Kolejne przypadki zachorowań, sanepid wydał zalecenia",https://www.polsatnews.pl/wiadomosc/2025-12-02/wirus-rozprzestrzenia-sie-na-podkarpaciu-kolejne-przypadki-zachorowan-sanepid-wydal-zalecenia/,"Tue, 02 Dec 2025 19:59:00 +0100","Podkarpacki Państwowy Wojewódzki Inspektorat Sanitarny poinformował, że do tej pory odrę zdiagnozowano u 26 badanych. ""W trakcie opracowania laboratoryjnego pozostaje jedno zgłoszone podejrzenie zachorowania"" - podano w komunikacie. Sytuacja epidemiczna dotyczy mieszkańców powiatów: rzeszowskiego, ropczycko-sędziszowskiego i tarnobrzeskiego. Prowadzone jest dochodzenie sanepidu w celu przerwania dróg szerzenia się choroby i nadzorowania osób, które były lub pozostają w bezpośrednim kontakcie z przypadkami zachorowań. Jak wyjaśniają przedstawiciele sanepidu, odra to ostra wirusowa choroba zakaźna, której jedynym źródłem zakażenia jest chory człowiek. Odra na Podkarpaciu. ""Wystarczą małe ogniska"" Odrę przenosi się głównie drogą kropelkową. Okres jej wylęgania wynosi zwykle od 10 do 12 dni. Po tym czasie chory może doświadczyć m.in. gorączki, mocnego kaszlu, wysypki i światłowstrętu. - Mamy pewne przeczucia, pewien scenariusz może się spełnić. Tego się obawiamy. (...) Wystarczą małe ogniska, żeby choroba zaczęła się rozprzestrzeniać - mówiła kilka dni temu dla ""Wydarzeń"" lek. Justyna Morawska, specjalistka medycyny rodzinnej. ZOBACZ: 38-krotny wzrost zachorowań. Groźna choroba znów w natarciu Z kolei dr Paweł Grzesiowski, główny inspektor sanitarny, zauważył, że odporność populacyjna na chorobę spada, a Polska znajduje się wśród krajów o najniższej wszczepialności przeciwko odrze. - Poziom alarmowy to jest 90 proc., więc my do tego poziomu powolutku docieramy - mówił. Jak chronić siebie i dzieci przed odrą? Szczepionka przeciwko odrze jest skuteczna w 90-98 proc. przypadków i chroni przed ciężkimi powikłaniami neurologicznymi. Po przyjęciu dwóch dawek szczepionki ok. 95 proc. dzieci - jak podaje sanepid - jest zabezpieczonych przed wirusem. Co więcej, szczepienia na tę chorobę są w Polsce obowiązkowe i finansowane z budżetu państwa. ""Osoby dorosłe, które nie posiadają wiedzy, czy chorowały na odrę lub były zaszczepione, a miały styczność z chorym, mogą zaszczepić się w każdym momencie życia"" - zapewniła Wojewódzka Stacja Sanitarno-Epidemiologiczna w Rzeszowie w komunikacie. ZOBACZ: Lawinowy wzrost przypadków żółtaczki w Czechach Sanepid zaleca, aby - w związku z transmisją wirusa odry - stosować maseczki ochronne, przestrzegać zasad higieny, utrzymywać dystans i unikać dużych skupisk ludzi. Śmiertelność odry i najczęstsze powikłania Na stronie Głównego Inspektoratu Sanitarnego można zapoznać się ze szczegółowymi informacjami na temat diagnozowania przypadków odry i potencjalnych powikłań. Do najczęstszych skutków zachorowania należy zapalenie ucha środkowego (7-9 proc.), zapalenie płuc (1-6 proc.), biegunka (8 proc.), poinfekcyjne zapalenie mózgu (jeden na tysiąc dwóch tys. przypadków) oraz podostre stwardniające zapalenie mózgu (SSPE), które dotyczy jednego na 100 tys. przypadków. Liczba przypadków śmiertelnych wynosi od jednego do trzech na tysiąc przypadków, a najwyższe ryzyko dotyczy dzieci przed ukończeniem przez nie 5. roku życia. ZOBACZ: Pożar na stacji kolejowej w Lesznie Górnym. W akcji 11 zastępów strażaków Leczenie odry odbywa się poprzez wspomaganie odporności, w tym nawadnianie i podawanie leków przeciwgorączkowych. Nie ma konkretnej, typowej terapii. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,Pożar na stacji kolejowej w Lesznie Górnym. W akcji 11 zastępów strażaków,https://www.polsatnews.pl/wiadomosc/2025-12-02/pozar-na-stacji-kolejowej-w-lesznie-gornym-w-akcji-11-zastepow-strazakow/,"Tue, 02 Dec 2025 19:48:00 +0100","We wtorek w ogniu stanął opuszczony, dwukondygnacyjny budynek dawnej stacji kolejowej w Lesznie Górnym pod Szprotawą. Jak przekazał w rozmowie z Interią rzecznik żagańskich strażaków bryg. Paweł Grzymała, pożar zgłoszono ok. godz. 18. Na miejsce początkowo skierowano trzy zastępy z Jednostki Ratowniczo-Gaśniczej w Szprotawie oraz okoliczne jednostki OSP. Po przybyciu pierwszych zastępów okazało się, że sytuacja jest już bardzo poważna - płomienie obejmowały cały dach obiektu, a pożar był mocno rozwinięty. Pożar na stacji kolejowej w Lesznie Górnym. Strażacy walczą z ogniem Ze względu na skalę zdarzenia konieczne było zadysponowanie dodatkowych sił. Strażacy w aparatach powietrznych natychmiast rozwinęli linie gaśnicze i przystąpili do walki z ogniem. ZOBACZ: Potężny pożar na Lubelszczyźnie. Władze apelują do mieszkańców - Budynek jest cały w płomieniach. Z ogniem walczy 11 zastępów straży pożarnej plus dron, żeby można było sprawdzić, gdzie jest najwyższa temperatura - przekazał strażak. Działania mogą potrwać jeszcze wiele godzin. Po zlokalizowaniu pożaru konieczne będzie dokładne dogaszanie budynku. Ratownicy podkreślają również, że istnieje ryzyko, że w środku mogli znajdować się ludzie. - To opuszczony obiekt i obawiamy się, że mogli tam być bezdomni. Później będziemy to dokładnie sprawdzać - zaznacza bryg. Grzymała. Według wstępnych ustaleń ogień mógł zostać zaprószony, np. podczas rozpalania ogniska wewnątrz. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Polska,"Wyniki Lotto 04.12.2025 – losowania Lotto, Lotto Plus, Multi Multi, Ekstra Pensja, Kaskada, Mini Lotto",https://wiadomosci.wp.pl/wyniki-lotto-04-12-2025-losowania-lotto-lotto-plus-multi-multi-ekstra-pensja-kaskada-mini-lotto-7228951475338144a,"Thu, 04 Dec 2025 22:09:29 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,Postrzelili mężczyznę w trakcie interwencji. Decyzja ws. policjantów,https://wiadomosci.wp.pl/postrzelili-mezczyzne-w-trakcie-interwencji-decyzja-ws-policjantow-7228953665538976a,"Thu, 04 Dec 2025 21:59:49 +0100","W czerwcu 2021 roku policjanci otrzymali zgłoszenie od mieszkańców poznańskiego Antoninka o zakrwawionym mężczyźnie. Na miejsce pojechał patrol. W pewnym momencie funkcjonariusze użyli broni wobec zatrzymywanego - postrzelili go w nogę i w brzuch. Ratownikom udało się uratować życie postrzelonemu, pacjenta w ciężkim stanie przetransportowano do szpitala. Podczas interwencji funkcjonariusze oddali 17 strzałów, z czego cztery zraniły poszkodowanego. Policja informowała po zdarzeniu, że broń została użyta, ponieważ mężczyzna rzucił się na funkcjonariuszy. 39-letni Łukasz T. miał zaburzenia psychiczne. Prowadzą agroturystykę na Pomorzu. ""Wykonujemy wszystkie prace"" Prokuratura Okręgowa w Zielonej Górze dwóm policjantom zarzuciła przekroczenie uprawnień oraz spowodowanie średniego i lekkiego uszczerbku na zdrowiu. Trzeci funkcjonariusz został oskarżony o przekroczenie uprawnień i spowodowanie ciężkiego uszczerbku na zdrowiu. Policjanci nie przyznawali się do winy. Sąd Okręgowy w Poznaniu w czerwcu ubiegłego roku uniewinnił funkcjonariuszy i uznał, że oskarżeni działali w ramach przysługującego im uprawnienia i zgodnie z prawem. Apelację od wyroku złożyli prokurator i pełnomocnicy oskarżyciela posiłkowego, domagając się uchylenia wyroku i przekazania sprawy do ponownego rozpoznania. Wyrok w sprawie policjantów. Utrzymano w mocy orzeczenie sądu I instancji W czwartek Sąd Apelacyjny w Poznaniu wydał wyrok w tej sprawie i utrzymał w mocy orzeczenie sądu I instancji. Sędzia Piotr Michalski podkreślił w uzasadnieniu, że wyraża ""uznanie dla sądu okręgowego, który w tej sprawie orzekał pod dużą presją"". Wskazał, że część mediów podchodziła do sprawy jednostronnie. Odtwarzając przebieg wydarzeń sędzia Michalski zwrócił uwagę, że pokrzywdzony Łukasz T., który wcześniej przebywał na leczeniu psychiatrycznym, po wyjściu z placówki po pewnym czasie przestał brać leki. Dodał, że na tydzień przed zdarzeniem, o czym mówiła też matka pokrzywdzonego, mężczyzna ""przestał dobrze funkcjonować"". Następnie, w dniu zdarzenia, ""doprowadził się do takiego stanu, że kiedy pojawił się na węźle na wiadukcie w Antoninku, budził przerażenie"" - relacjonował sędzia. Zaznaczył, że policja w zgłoszeniu otrzymała informacje ""o człowieku, który chodzi zakrwawiony, który budzi strach"". Sędzia wskazał, że przebieg interwencji można podzielić na dwa etapy – pierwszy, który trwał ok. siedem minut i drugi – w którym rozpatruje się ok. dwudziestu sekund, kiedy funkcjonariusze oddawali strzały. W ocenie sądu mogłoby do tego nie dojść, gdyby na miejsce wcześniej dotarł drugi radiowóz wyposażony w paralizator. - Natomiast w pewnym momencie, nie wiadomo z jakiej przyczyny, bo pokrzywdzony był w takim, a nie innym stanie psychicznym, ruszył w kierunku policjantów. (...) I nie można powiedzieć, że od początku policjanci byli nastawieni na wykorzystanie broni palnej – zaznaczył, dodając, że funkcjonariusze, widząc ""nie chłopaka, tylko mężczyznę dorosłego, który ma 180 cm, prawie 100 kg wagi, 39 lat, biegnącego z zapałem w kierunku policjanta - użyli broni, bo tylko to mieli"". - Policjant na interwencji jest człowiekiem nietykalnym. Nie wolno policjanta atakować, kiedy przeprowadza interwencję zgodnie z prawem. A ci policjanci przeprowadzali interwencję zgodnie z prawem - podkreślił sędzia. Dodał, że funkcjonariusz - jak każdy człowiek, który jest zaatakowany przez innego człowieka - ma prawo do obrony. Policjanci zostali uniewinnieni. Sędzia o ""największym paradoksie"" Według sądu w trakcie interwencji w Antoninku ""broń została użyta przez policjantów dlatego, że zostali oni zaatakowani"". - Wszystko sprowadza się do tego, czy wykonując obronę, nie przekroczyli jej granic - powiedział. Dodał, że policjanci mieli prawo przypuszczać, że mężczyzna ma przy sobie nóż lub inne ostre narzędzie, mimo że okazało się, że go nie miał. Podkreślił również, że policjanci na podjęcie jakichkolwiek decyzji mieli w kluczowym momencie ok. 20 sekund. Sędzie przekazał też, że ""największym paradoksem tej sprawy jest to, że gdyby policjanci interwencji nie przeprowadzili, gdyby pokrzywdzony dalej chodził po Antoninku, to dzisiaj by nie żył"". - Pierwszą raną, którą zaopatrywano (Łukaszowi T. - red.) w karetce, nie były rany postrzałowe, tylko rany z samookaleczenia. Były to uszkodzone żyły, duże naczynia krwionośne, pokrzywdzony wykrwawiałby się - wyjaśnił."
Polska,New York Times pozywa Pentagon. Spór o naruszenie wolności słowa,https://wiadomosci.wp.pl/new-york-times-pozywa-pentagon-spor-o-dostep-do-7228948386823072a,"Thu, 04 Dec 2025 21:53:36 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,Najnowszy sondaż partyjny. Spadek poparcia u KO i PiS,https://wiadomosci.wp.pl/najnowszy-sondaz-partyjny-spadek-poparcia-u-ko-i-pis-7228929941556128a,"Thu, 04 Dec 2025 21:38:46 +0100","W najnowszym sondażu Opinia24 cytowanym przez TVN24, respondentów zapytano o to, czy gdyby wybory do Sejmu odbywały się w najbliższą niedzielę, wzięliby w nich udział. Zgodnie z przedstawionymi wynikami 74 proc. badanych odpowiedziało twierdząco (51 proc. ""zdecydowanie tak"", a 23 proc. ""raczej tak""). 20 proc. ankietowanych przekazało natomiast, że nie poszłoby do urn (9 proc. ""raczej nie"", a 11 proc. ""zdecydowanie nie""). 6 proc. odpowiadających nie umiało jednoznacznie odpowiedzieć na to pytanie. Wstydliwy zakątek w polskim mieście. Zdjęli szpecące ogrodzenie, a tam niespodzianka KO wciąż na czele. Za nią PiS i Konfederacja Spośród badanych, którzy zadeklarowali udział w wyborach, 31,7 proc. wskazało, że oddałoby swój głos na Koalicję Obywatelską. To spadek o 1,3 pkt proc. w porównaniu do poprzedniego badania z początku listopada. Na drugim miejscu uplasowało się Prawo i Sprawiedliwość z wynikiem 25,1 proc. (również spadek, o 2,3 pkt proc.). Wzrost poparcia o 2 pkt proc. odnotowała Konfederacja, która z wynikiem 14,6 proc. zajmuje trzecie miejsce. Pozostałe ugrupowania osiągnęły następujące wyniki: Nowa Lewica: 6,6 proc. (wzrost o 0,3 pkt proc.) Konfederacja Korony Polskiej: 6,2 proc. (wzrost 0,3 pkt proc.) Partia Razem: 4,6 proc. (wzrost o 1,5 pkt proc.) Polska 2050: 2,8 proc. (wzrost o 1,1 pkt proc.) PSL: 1,2 proc. (spadek o 0,2 pkt proc.) Na inną partię wskazało 1 proc. badanych, a 6,2 proc. nie umiało powiedzieć, na kogo zagłosowałoby w wyborach. Sondaż Opinia24 przeprowadzono w dniach 1-3 grudnia 2025 roku na reprezentatywnej próbie 1000 dorosłych Polaków techniką CATI i CAWI."
Polska,"Morawiecki zamieścił nagranie. ""Dwie wiadomości dla Tuska""",https://wiadomosci.wp.pl/morawiecki-zamiescil-nagranie-dwie-wiadomosci-dla-tuska-7228942682598304a,"Thu, 04 Dec 2025 21:36:03 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,Instytut Pokoju im. Donalda J. Trumpa. Zakończona wojna wciąż trwa,https://wiadomosci.wp.pl/instytut-pokoju-im-donalda-j-trumpa-zakonczona-wojna-wciaz-trwa-7228933043223488a,"Thu, 04 Dec 2025 21:11:48 +0100","Najważniejsze informacje: Rwanda oraz Demokratyczna Republika Konga podpisały porozumienie ws. zakończenia konfliktu na terytorium tych państw. Donald Trump ogłosił, że zawarte ""Porozumienia Waszyngtońskie"" są ósmym konfliktem, który udało się zakończyć jego administracji. Choć porozumienie zawarto już w czerwcu, to na miejscu wciąż trwają walki. W czwartek 4 grudnia w Białym Domu stawili się prezydent Demokratycznej Republiki Konga Feliks Tshisekedie i prezydent Rwandy Paul Kagame. Razem z prezydentem USA Donaldem Trumpem oficjalnie ogłosili porozumienie w sprawie zakończenia konfliktu pomiędzy państwami. W negocjacjach nad porozumieniem uczestniczyły Stany Zjednoczone w roli pośrednika. Prowadzą agroturystykę na Pomorzu. ""Wykonujemy wszystkie prace"" – Dziś zobowiązujemy się do zatrzymania dziesiątek lat przemocy i rozlewu krwi i do rozpoczęcia nowej ery harmonii i współpracy między DRK i Rwandą – oświadczył prezydent Trump. Administracja Stanów Zjednoczonych nadała umowie tradycyjnie skonstruowaną nazwę. ""Porozumienia Waszyngtońskie"", według Trumpa zakładają ""trwałe zawieszenie broni, rozbrojenie sił niepaństwowych, zapewnienie uchodźcom możliwości powrotu do domów"". Podkreślił również, że osoby, które dopuściły się bezprawnych okrucieństw poniosą za nie odpowiedzialność. Przywódcy DRK i Rwandy podziękowali Trumpowi za jego zaangażowanie w proces negocjacyjny. Jednocześnie Kagame ostrzegł, że wdrażanie porozumień będzie związane ""ze wzlotami i upadkami"", a Tshisekedie ocenił, że to początek ""nowej drogi"", która będzie jednak wymagająca. Obaj zadeklarowali gotowość do wdrażania porozumień w sprawie pokoju i integracji ekonomicznej. Podczas konferencji Trump stwierdził, że wyniki podpisanych porozumień będą widoczne ""natychmiast"". Jednak już od czerwca widzimy, że do zakończenia konfliktu wcale nie jest tak blisko. Donald Trump, Feliks Tshisekedie i Paul Kagame podczas konferencji w Waszyngtonie © Licencjodawca | Evan Vucci Nowe stare porozumienie. Zakończony konflikt trwa Pierwotne porozumienie pokojowe między oboma krajami, dotyczące trwającego od lat konfliktu we wschodniej części Konga podpisano w czerwcu tego roku. Jednak mimo to, jak donosi m.in. portal Africa Report, przemoc wciąż nie została zatrzymana, a kontrolowane przez Rwandę bojówki M23 nadal okupują dwa duże miasta w Demokratycznej Republice Konga. Wbrew wcześniejszym porozumieniom z terytorium DRK nie wycofali się też żołnierze rwandyjskiej armii. Z kolei władze DRK nie zrealizowały swojej obietnicy rozbrojenia bojówki FDLR. Jak podaje portal ReliefWeb, porozumienie nie zakończyło kryzysu humanitarnego i drastycznych naruszeń praw człowieka w obydwu krajach. Dokumenty podpisano w budynku, któremu administracja prezydenta nadała nazwę ""Instytut Pokoju im. Donalda J. Trumpa"". Prezydent USA powiadomił też o podpisaniu z oboma krajami dwustronnych porozumień, dzięki którym Amerykanie uzyskają dostęp do minerałów wydobywanych na ich terytorium. Trump już wcześniej zaliczył konflikt do ośmiu, które rzekomo powstrzymał – pisze PAP."
Polska,"""Jesteśmy spójni"". Wiadomo kiedy finał procedury ws. kandydatów do TK",https://wiadomosci.wp.pl/jestesmy-spojni-wiadomo-kiedy-final-procedury-ws-kandydatow-do-tk-7228933463612352a,"Thu, 04 Dec 2025 20:50:46 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,Pożar na dworcu w Nowym Sączu. Zapalił się wagon pasażerski,https://wiadomosci.wp.pl/pozar-na-dworcu-w-nowym-saczu-zapalil-sie-wagon-pasazerski-7228937908575136a,"Thu, 04 Dec 2025 20:49:29 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,Wyciek kwasu w Elektrowni Opole. Na miejscu grupy chemiczne,https://wiadomosci.wp.pl/akcja-w-elektrowni-opole-na-miejscu-grupy-chemiczne-7228926460210112a,"Thu, 04 Dec 2025 20:18:08 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,"Putin zabrał głos ws. negocjacji pokojowych. Twierdzi, że to ""trudna misja""",https://wiadomosci.wp.pl/putin-zabral-glos-ws-negocjacji-pokojowych-twierdzi-ze-to-trudna-misja-7228922259364768a,"Thu, 04 Dec 2025 20:14:03 +0100","Wiele informacji podawanych przez rosyjskie media lub przedstawicieli władzy to element propagandy. Takie doniesienia są częścią wojny informacyjnej prowadzonej przez Federację Rosyjską. Najważniejsze informacje: Władimir Putin wypowiedział się ws. negocjacji pokojowych. Rosyjski przywódca twierdzi, że zakończenie wojny to ""trudna misja"". Putin próbował przedstawić rosyjską agresję, jako reakcję na politykę Zachodu. Czy możemy urodzić się z lękiem? Lekarz zabrał głos Prezydent Rosji Władimir Putin odbywa obecnie dwudniową wizytę w Indiach, gdzie spotkał się z tamtejszym premierem Narendrą Modim. W rozmowie z indyjską telewizją wypowiedział się na temat negocjacji w sprawie zakończenia wojny w Ukrainie. Putin stwierdził, że proces negocjacji jest skomplikowany. – To złożone zadanie i trudna misja, którą prezydent Trump sam sobie wyznaczył. Osiągnięcie konsensusu między stronami konfliktu nie jest łatwe, ale wierzę, że prezydent Trump szczerze się o to stara – mówił prezydent Rosji. W obszernym wywiadzie Putin twierdził, jakoby to nie Rosja napadła Ukrainę, lecz ""została zmuszona"" do interwencji wskutek działań podejmowanych ""przez ukraińskich nacjonalistów z inspiracji Zachodu"". – Nasza specjalna operacja wojskowa nie jest początkiem wojny, ale raczej próbą zakończenia wojny, którą Zachód rozpalił, wykorzystując ukraińskich nacjonalistów –mówił rosyjski przywódca. Dodał także, że Rosja zamierza kontynuować walkę, dopóki nie osiągnie założonych celów. Putin odniósł się też do aspiracji Ukrainy w sprawie dołączenia do NATO, przedstawiając je jako zagrożenie dla Rosji. – Każdy kraj, w tym Ukraina, ma prawo wybrać środki własnej obrony i zapewnić sobie bezpieczeństwo. Czy odmawiamy tego Ukrainie? Nie. Ale nie można tego akceptować, jeśli odbywa się to kosztem Rosji – stwierdził."
Polska,Miliardy z Funduszu Medycznego na NFZ. Nieoficjalnie: będzie podpis prezydenta,https://wiadomosci.wp.pl/miliardy-z-funduszu-medycznego-na-nfz-nieoficjalnie-bedzie-podpis-prezydenta-7228913028430784a,"Thu, 04 Dec 2025 20:06:12 +0100","Rządowy projekt zakłada przekazanie z Funduszu Medycznego do NFZ 3,6 mld zł oraz zmianę w corocznej składce przekazywanej z Ministerstwa Zdrowia na Fundusz Medyczny - to ok. 4 mld zł. Prowadzą agroturystykę na Pomorzu. ""Wykonujemy wszystkie prace"" Nowelizacja ustawy mówi, że w bieżącym roku składka ta miałaby zostać przekazana do NFZ, a nie do Funduszu Medycznego. W ten sposób łącznie 7,6 mld zł pozwoliłoby na ""dopięcie"" budżetu NFZ na ten rok. Projekt był procedowany w parlamencie w trybie pilnym - ze względu na trudną sytuację NFZ, która zaczęła być widoczna w szpitalach i powodować m.in. odwoływanie planowych hospitalizacji, o czym od kilku tygodniu informują media. Prezydent przystanie na to rozwiązanie - wynika z naszych nieoficjalnych ustaleń. Decyzja zostanie ogłoszona 5 grudnia. Zmiany miałyby wejść w życie 15 grudnia br. Prezydencki szczyt medyczny, rząd wysyła wiceministra W piątek odbędzie się kolejny szczyt medyczny z inicjatywy prezydenta Karola Nawrockiego. Weźmie w nim udział przedstawiciel Ministerstwa Zdrowia - jak słyszymy nieoficjalnie, będzie to jeden z wiceministrów. Sejmowa Komisja Zdrowia nie zgodziła się na procedowanie razem z rządowym pilnym projektem zmian w ustawie o Funduszu Medycznym także projektu prezydenckiego. Złożony w Sejmie projekt prezydenta Karola Nawrockiego - w swoich założeniach - zwiększa limit kwoty możliwej do przekazania NFZ w 2025 r. z Funduszu Medycznego. Chodzi o kwotę ponad 3,5 mld zł. Zakłada także utworzenie dwóch nowych subfunduszy: infrastruktury bezpieczeństwa i chorób rzadkich dzieci oraz utworzenie Centrum Obsługi Pacjenta. Do sprawy odniósł się rzecznik rządu. - Są pieniądze w Funduszu Medycznym, które co do zasady są wykorzystywane raczej do celów infrastrukturalnych, inwestycyjnych, ale my potrzebujemy teraz przede wszystkim zachowania ciągłości, jeżeli chodzi o procedury medyczne, dlatego ta ustawa jest tak ważna - powiedział Adam Szłapka. Mimo zdecydowanej krytyki, jaka pada z ust przedstawicieli prezydenta pod adresem rządu w związku z fatalną sytuacją systemu ochrony zdrowia, Karol Nawrocki swoim podpisem zdecyduje się wesprzeć NFZ - mimo krytycyzmu wobec przedstawianych przez rząd rozwiązań. Do sprawy odniósł się szef kancelarii prezydenta Zbigniew Bogucki. - Przed chwilą rozmawiałem na temat Funduszu Medycznego z panem prezydentem Karolem Nawrockim, ale decyzja należy do głowy państwa - powiedział w Radiu Zet. Przekazał, że ""trzeba powiedzieć, że te 3,6 miliarda złotych, które zainicjował swoją inicjatywą pan prezydent, to są, to jest decyzja pana prezydenta w ramach inicjatywy ustawodawczej, żeby pomóc pacjentom. Po prostu pomóc pacjentom, tym najmniejszym, na których rząd nie ma pieniędzy, nie ma jak zapłacić za zabiegi"". Minister Bogucki dodał, że ""pan prezydent zawsze będzie stał po stronie pacjentów"". O projektach rządowym i prezydenckim mówiła ostatnio na sejmowej Komisji Zdrowia jej przewodnicząca Marta Golbik (KO). - Rząd ma możliwość zgłaszania projektów w trybie pilnym, prezydent takiej możliwości po prostu nie ma. A ta ustawa jest pilna. Zgodnie z tym, co zostało nam więc narzucone, rozpatrujemy projekt rządowy w trybie pilnym. Nie ma możliwości jednoczesnego rozpatrywania projektu prezydenckiego, który jest procedowany w innym trybie. W czasie późniejszym będziemy mogli procedować projekt prezydenta. To kwestia przepisów, a nie dobrej lub złej woli - przekonywała."
Polska,Działo się w czwartek. Oto najważniejsze wydarzenia [SKRÓT DNIA],https://wiadomosci.wp.pl/dzialo-sie-w-czwartek-oto-najwazniejsze-wydarzenia-skrot-dnia-7228919053695904a,"Thu, 04 Dec 2025 19:52:10 +0100","Zapraszamy na skrót dnia, czyli najważniejsze i najciekawsze materiały wybrane przez redakcję Wirtualnej Polski. Znajdziesz go codziennie o 20:30 na stronie głównej WP. Tusk o tajnym posiedzeniu Sejmu Premier Donald Tusk poinformował, że w piątek w Sejmie przedstawi pilną informację dotyczącą bezpieczeństwa państwa. Wstydliwy zakątek w polskim mieście. Zdjęli szpecące ogrodzenie, a tam niespodzianka ""Zwróciłem się do marszałka Włodzimierza Czarzastego z wnioskiem o utajnienie pierwszego piątkowego punktu posiedzenia Sejmu, podczas którego przedstawię pilną informację dotyczącą bezpieczeństwa państwa"" - napisał szef rządu na X. Z nieoficjalnych medialnych doniesień wynika, że na tajnym posiedzeniu ma mówić o ""kryptoaferze i rosyjskim w niej śladzie"". Zbigniew Ziobro jest w Brukseli Zbigniew Ziobro, który do tej pory przebywał w Budapeszcie, oświadczył, że obecnie znajduje się w Brukseli, gdzie ""pokazuje nieskuteczność i niesprawność"" premiera Donalda Tuska. Podróżuję po Europie, jestem wolnym człowiekiem, a ich ręce nie są w stanie mnie dosięgnąć - stwierdził były szef MS i poseł PiS. Sejm uchylił immunitet Ziobrze i wyraził zgodę na jego zatrzymanie oraz ewentualne aresztowanie 7 listopada br., w związku z nadużyciami w Funduszu Sprawiedliwości za rządów PiS. Tego samego dnia, kilka godzin później, prokuratura wydała postanowienie o przedstawieniu Ziobrze 26 zarzutów oraz o zatrzymaniu go i przymusowym doprowadzeniu przez ABW. Do tej pory Ziobro przebywał w Budapeszcie. Polski obywatel wśród porwanych w ataku na tankowiec Rzecznik MSZ Maciej Wewiór przekazał w czwartek, że ""wczoraj w Zatoce Gwinejskiej doszło do ataku na statek, którego członkiem załogi był obywatel Polski"". Zapewnił, że w MSZ powołano specjalny zespół zajmujący się tą sprawą. ""Uruchomione zostały przewidziane procedury na wypadek takich sytuacji"" - dodał i podkreślił: ""Ze względu na dobro osób uprowadzonych oraz skuteczność prowadzonych działań nie będziemy na tym etapie komentować szczegółów postępowania"". Marszałek Sejmu o głosowaniu za odrzuceniem weta prezydenta Marszałek Sejmu Włodzimierz Czarzasty poinformował, że w piątek odbędzie się głosowanie za odrzuceniem prezydenckiego weta do ustawy o rynku kryptoaktywów. Przekazał też, że na kolejnym posiedzeniu Sejm zajmie się kolejnym wetem, dotyczącym tzw. ustawy łańcuchowej. Czarne chmury nad Morawieckim i Błaszczakiem Prokurator Generalny Waldemar Żurek przekazał w czwartek marszałkowi Sejmu informacje ws. zarzutów przedstawionych Mateuszowi Morawieckiemu, Mariuszowi Błaszczakowi i Krzysztofowi Ardanowskiemu, byłemu szefowi resortu rolnictwa w rządzie PiS. Dotyczą one możliwości popełnienia przestępstw związanych z zajmowanymi przez nich stanowiskami. Decyzja sądu ws. ""Wielkiego Bu"" Sąd Okręgowy w Lublinie nie zgodził się w czwartek na to, żeby Patryk M. ps. ""Wielki Bu"" opuścił areszt. Obrońcy chcieli zamiany tego środka zapobiegawczego na poręczenie w wysokości 500 tys. złotych. ENA za Jewhenijem Iwanowem podejrzanym o akty dywersji Sąd zdecydował o wydaniu Europejskiego Nakazu Aresztowania za Jewhenijem Iwanowem - poinformował Sąd Okręgowy w Warszawie. Wkrótce może także zapaść decyzja o wydaniu ENA za Ołeksandrem Kononowem. Obaj podejrzani o akty dywersji na kolei zbiegli na Białoruś. Pobicie byłego ministra zdrowia. Prokuratorskie śledztwo na ukończeniu Wirtualna Polska ustaliła, że śledztwo w sprawie pobicia byłego ministra zdrowia Adama Niedzielskiego jest już na ukończeniu. Prokuratura Okręgowa w Siedlcach gromadzi ostatnie materiały dowodowe. Równocześnie dodaje, że podejrzani częściowo przyznali się do popełnienia zarzuconych im czynów. Była szefowa unijnej dyplomacji rezygnuje Była szefowa unijnej dyplomacji Federica Mogherini poinformowała w czwartek, że zrezygnowała ze stanowiska rektorki Kolegium Europejskiego. W środę Mogherini usłyszała zarzuty korupcyjne w związku z toczącym się śledztwem o oszustwa związane ze szkoleniami młodych dyplomatów, finansowanymi z kasy UE."
Polska,Makabryczne odkrycie na Mazowszu. Prokuratura potwierdza czynności,https://wiadomosci.wp.pl/makabryczne-odkrycie-na-mazowszu-prokuratura-potwierdza-czynnosci-7228917065309120a,"Thu, 04 Dec 2025 19:37:25 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,"Jest głos z Pałacu. Będzie ""dotkliwa porażka Czarzastego""?",https://wiadomosci.wp.pl/bogucki-jutro-bedzie-pierwsza-porazka-marszalka-czarzastego-7228909998615488a,"Thu, 04 Dec 2025 19:26:19 +0100","Marszałek Sejmu Włodzimierz Czarzasty poinformował, że w piątek 5 grudnia odbędzie się głosowanie w sprawie odrzucenia weta prezydenta Karola Nawrockiego wobec ustawy o rynku kryptoaktywów. Swoje predykcje w tej sprawie ogłosił Szef Kancelarii Prezydenta Zbigniew Bogucki. Czy możemy urodzić się z lękiem? Lekarz zabrał głos Bogucki argumentował, że ustawa dotycząca regulacji na rynku kryptowalut została niewłaściwie przygotowana. Twierdził, że w Czechach podobna ustawa zawierała zdecydowanie mniej regulacji niż polska wersja. – Weto, posługując się językiem konstytucyjnym, to wniosek o ponowne rozpoznanie sprawy przez Sejm – mówił Bogucki podczas rozmowy w Radiu ZET. – Jutro będzie pierwsza porażka marszałka Czarzastego, taka dotkliwa, bo skieruje to i przegra – zapewniał szef kancelarii Nawrockiego. Szef kancelarii Prezydenta uważa, że nowa regulacja jest zbyt skomplikowana. – Ponad 100 stron polskiej ustawy wdrażającej prawo unii europejskiej, a z drugiej strony kilka czy kilkanaście stron czeskiej, czy słowackiej ustawy – mówił. Zadeklarował też swoje przekonanie w sprawie wyniku głosowania nad odrzuceniem weta i zasugerował, że próby w ogóle go nie martwią. – Niech dają te weta pod rozpoznanie Sejmu – namawiał. Wiadomo, o czym Tusk chce mówić na tajnym posiedzeniu W czwartek 4 grudnia premier Donald Tusk zwrócił się do marszałka Sejmu z wnioskiem o utajnienie punktu piątkowych obrad Sejmu, podczas których ma przedstawić pilną informację dotyczącą bezpieczeństwa państwa. ""Kryptoafera i rosyjski ślad"" – to – jak ustalił money.pl – temat, który na utajnionej części piątkowego posiedzenia Sejmu zamierza poruszyć premier Donald Tusk. Tajne przemówienie premiera ma odbyć się już w piątek. Osoba z otoczenia szefa rządu zdradza, że tematem, który premier poruszy, jest kwestia ""kryptoafery i rosyjskiego śladu"". – Więcej szczegółów nie możemy ujawnić – wskazuje rozmówca portalu money.pl. O tym, że właśnie kryptowaluty będą tematem posiedzenia Sejmu, poinformował także w czwartek TVN24."
Polska,"""Wybitny wizjoner"". Starosta żegna zmarłego miliardera",https://wiadomosci.wp.pl/wybitny-wizjoner-starosta-zegna-zmarlego-miliardera-7228911228087232a,"Thu, 04 Dec 2025 19:11:00 +0100","Pobieranie, zwielokrotnianie, przechowywanie lub jakiekolwiek inne wykorzystywanie treści dostępnych w niniejszym serwisie - bez względu na ich charakter i sposób wyrażenia (w szczególności lecz nie wyłącznie: słowne, słowno-muzyczne, muzyczne, audiowizualne, audialne, tekstowe, graficzne i zawarte w nich dane i informacje, bazy danych i zawarte w nich dane) oraz formę (np. literackie, publicystyczne, naukowe, kartograficzne, programy komputerowe, plastyczne, fotograficzne) wymaga uprzedniej i jednoznacznej zgody Wirtualna Polska Media Spółka Akcyjna z siedzibą w Warszawie, będącej właścicielem niniejszego serwisu, bez względu na sposób ich eksploracji i wykorzystaną metodę (manualną lub zautomatyzowaną technikę, w tym z użyciem programów uczenia maszynowego lub sztucznej inteligencji). Powyższe zastrzeżenie nie dotyczy wykorzystywania jedynie w celu ułatwienia ich wyszukiwania przez wyszukiwarki internetowe oraz korzystania w ramach stosunków umownych lub dozwolonego użytku określonego przez właściwe przepisy prawa. Szczegółowa treść dotycząca niniejszego zastrzeżenia znajduje się tutaj."
Polska,"Makabryczne odkrycie w mieszkaniu. Nie żyje 51-latek. ""Zdarzenie o charakterze kryminalnym""",https://www.fakt.pl/wydarzenia/polska/warszawa/zabojstwo-w-mrozach-cialo-51-latka-w-mieszkaniu-poszukiwana-kobieta/j6zm2y8,"Thu, 04 Dec 2025 20:41:00 GMT","W miejscowości Mrozy pod Mińskiem Mazowieckim, w jednym z mieszkań, znaleziono ciało 51-letniego mężczyzny. Na miejscu pracowali policjanci pod nadzorem prokuratora. Wszystko wskazuje na to, że doszło do zabójstwa. Nieoficjalnie wiadomo, że do sprawy poszukiwana jest pewna kobieta. O makabrycznym odkryciu w jednym z mieszkań w Mrozach donosi ""Miejski Reporter"". Służby zjawiły się tam w czwartek, 4 grudnia, około godziny 11.30. W sprawę od początku był zaangażowany prokurator. Czytaj także: Zobaczył coś pod śniegiem. Tragedia na posesji sąsiada Zabójstwo w Mrozach? Ciało 51-latka w mieszkaniu Jak przekazali śledczy, ciało 51-latka zostało znalezione w jego mieszkaniu. Szybko pojawiły się podejrzenia, że mogło dojść do zabójstwa. — Na terenie powiatu mińskiego doszło do zdarzenia kryminalnego. Informację otrzymaliśmy o godz. 11.20, na miejscu policjanci wciąż prowadzą czynności pod nadzorem prokuratora — powiedziała w rozmowie z ""Tygodnikiem Siedleckim"" st. sierż. Paula Antolak, rzeczniczka prasowa Komendy Powiatowej Policji w Mińsku Mazowieckim. Czytaj także: Tragiczne odkrycie na poznańskiej ulicy. Policjant o ""widocznych charakterystycznych śladach"" Poszukiwana kobieta Działania służb w miejscu tragedii trwały do późnych godzin wieczornych. Policjanci przeprowadzili oględziny, zabezpieczyli ślady i przesłuchiwali osoby, które mogą mieć jakąś wiedzę na temat okoliczności zdarzenia. Jak nieoficjalnie ustalił ""Miejski Reporter"", do sprawy poszukiwana jest kobieta, która miała oddalić się z miejsca zdarzenia. (Źródło: Tygodnik Siedlecki, Miejski Reporter)"
Polska,Awaria w polskiej elektrowni. Doszło do wycieku,https://www.fakt.pl/wydarzenia/opole-awaria-w-elektrowni-doszlo-do-wycieku-niebezpiecznej-substancji/r11k3cy,"Thu, 04 Dec 2025 20:26:00 GMT","Na terenie Elektrowni Opole w czwartek 4 grudnia doszło do awarii związanej z zagrożeniem skażeniem chemicznym. Jak powiedział rzecznik KW PSP w Opolu kpt. Łukasz Nowak, nie ma konieczności ewakuacji pracowników zakładu i mieszkańców pobliskich budynków. Zgłoszenie o awarii w elektrowni Opole wpłynęło w czwartek po godz. 18.40. Czytaj też: Nagle zawył alarm. Ewakuowano przedszkole w Rybniku Awaria w Elektrowni Opole Jak powiedział PAP rzecznik KW Państwowej Straży Pożarnej w Opolu kpt. Łukasz Nowak, strażacy otrzymali zgłoszenie dotyczące awarii na terenie elektrowni Opole. — Na miejscu pracują strażacy z grupy ratownictwa chemicznego z Opola i strażacy Specjalistycznej Grupy Ratownictwa Chemiczno-Ekologicznego z Kędzierzyna-Koźla — 15 zastępów wyposażonych w odpowiedni sprzęt do obsługi tego typu zagrożeń — powiedział przedstawiciel służb. — W tej chwili nie mogę podać więcej szczegółów ze względu na charakter zakładu, na którego terenie doszło do zdarzenia. Najważniejsze, że według obecnego stanu wiedzy nikt nie odniósł obrażeń. Nie ma też potrzeby ewakuacji mieszkańców i pracowników elektrowni — dodał kpt. Nowak. Z kolei z informacji przekazanych RMF FM przez rzecznika opolskich strażaków bryg. Tomasza Pierzchałę wynika, że ten groźny incydent miał miejsce w budynku technicznym, przylegającym do elektrowni. Doszło do niewielkiego wycieku substancji niebezpiecznej — poinformował. Źródło: PAP, RMF FM/ Fakt.pl Alarm w szkole! 150 dzieci ewakuowanych z budynku Żrąca substancja w szkole. Setki uczniów i pracowników ewakuowanych"
Polska,27-latka spłonęła w elektryku. Tragiczny wypadek pod Gołuchowem,https://www.fakt.pl/wydarzenia/polska/poznan/tragiczny-wypadek-pod-goluchowem-27-latka-splonela-uwieziona-w-elektryku/7pe5fgy,"Thu, 04 Dec 2025 19:37:00 GMT","To był zwykły manewr, wyprzedzała jadące przed nią auto. Tym razem jednak coś poszło nie tak. 27-latka rozbiła się o drzewo, a jej samochód - elektryczna skoda - stanął w płomieniach. Kobieta zginęła w straszliwych męczarniach, uwięziona w środku płonącego auta. Do tragicznego wypadku doszło w czwartek, 4 grudnia, rano. Po godzinie 9 służby dostały wezwanie do miejscowości Bielawy pod Gołuchowem (woj. wielkopolskie), gdzie doszczętnie spłonął samochód osobowy. Czytaj także: 18-latka popełniła straszny błąd. Pasażer jej auta nie miał żadnych szans. Zginął na miejscu 27-latka spłonęła w samochodzie elektrycznym. Tragiczny wypadek w Bielawach - Kierowca samochodu elektrycznego marki Skoda Enyaq, po wyprzedzeniu innego pojazdu, wrócił na prawy pas ruchu, a następnie uderzył w drzewo. Po uderzeniu pojazd stanął w płomieniach. Niestety osoba siedząca za kierownicą zginęła na miejscu. Postępowanie w tej sprawie prowadzą policjanci z pleszewskiej komendy – poinformowała w rozmowie z lokalnym portalem Kalisz24.info.pl mł. asp. Monika Kołaska, rzeczniczka prasowa Komendy Powiatowej Policji w Pleszewie. Za kierownicą siedziała 27-letnia kobieta, mieszkanka gminy Gołuchów. Kierująca autem spłonęła, więziona we wnętrzu samochodu. Tragiczny finał wyprzedzania Droga w miejscu wypadku była zablokowana przez kilka godzin. Wyjaśnieniem dokładnych okoliczności i przyczyn tragedii zajmują się policjanci pod nadzorem prokuratora. Przy wypadku pracowało pięć zastępów Państwowej i Ochotniczej Straży Pożarnej, a także zespół ratownictwa medycznego i policja. (Źródło: kalisz24.info.pl)"
Polska,Zuchwałe zachowanie na dworcu w Olsztynie. Zrobiła to pod okiem kamer,https://www.fakt.pl/wydarzenia/dworzec-glowny-w-olsztynie-zrobila-to-na-oczach-pasazerow-i-kamer/crec98j,"Thu, 04 Dec 2025 19:05:00 GMT","W budynku olsztyńskiego dworca na jednej z ławek pozostawiono portfel. Na nagraniu z monitoringu widać kobietę, która podnosi zgubę, chowa ją do swojej torby i odchodzi. Zobacz wideo z tej sytuacji. Policjanci zabezpieczyli nagranie i opublikowali jej wizerunek, licząc na pomoc mieszkańców w ustaleniu jej personaliów. Na nagraniu widać wnętrze dworca i wstającego z ławki starszego mężczyznę. W tym czasie obserwowała go kobieta. Gdy odszedł, podeszła do krzesła, reklamówką przykryła zaginiony portfel, po czym schowała go do swojej siatki. Informacji, że odnalazła zaginiony przedmiot, nie zgłosiła też służbom pracującym na dworcu. Olsztyn. Zabrała portfel, który wypadł mężczyźnie A jak można pomóc w odnalezieniu ukradzionego portfela? Policjanci liczą na pomoc w identyfikacji kobiety widocznej na filmie. Informacje można przekazać: - telefonicznie pod numerami: 47 731 34 94 lub 47 731 34 24; - mailowo na adres: naczelnik.ppm@olsztyn.ol.policja.gov.pl. Zobacz także: Dotkliwe pobicie ukraińskich uczniów w Słupsku. Szokujące podejrzenia wobec nauczyciela"
Polska,Myśliwce Luftwaffe nad Polską. Niemcy rozlokowali się pod Malborkiem,https://www.fakt.pl/wydarzenia/mysliwce-luftwaffe-przybyly-do-polski-niemcy-rozlokowali-sie-pod-malborkiem/jg4lpr1,"Thu, 04 Dec 2025 17:43:00 GMT","Kilka niemieckich myśliwców Eurofighter zostało w czwartek rozlokowanych pod Malborkiem, w 22. Bazie Lotnictwa Taktycznego. Samoloty mają uczestniczyć w patrolach. W bazie stacjonować będzie 150 niemieckich żołnierzy. Do Polski myśliwce trafiły z bazy lotniczej Noervenich w Nadrenii Północnej-Westfalii. Jest to odpowiedź Bundeswehry na naruszenia przestrzeni powietrznej państw NATO przez rosyjskie samoloty i drony. Czytaj też: Polska przechwyciła rosyjski samolot. Poranny komunikat wojska — Dzięki tej misji nasze żołnierki i żołnierze, obok naszej jednostki stacjonującej od sierpnia w Rumunii, wnoszą kolejny cenny wkład w ochronę wschodniej części terytorium NATO. Wysyłamy w ten sposób kolejny silny sygnał wsparcia dla naszego sąsiedniego kraju, Polski, oraz całego NATO — przekazał generał Holger Neumann, stojący na czele Luftwaffe. Luftwaffe pod Malborkiem. Niemcy przysłali swoje myśliwce Niemieckie myśliwce działały już z bazy pod Malborkiem w sierpniu i wrześniu. Lotnisko to znajduje się około 60 km na południowy wschód od Gdańska. Wraz z samolotami wysłano około 150 żołnierzy Bundeswehry. Okres stacjonowania myśliwców w bazie przewidziany jest wstępnie do marca 2026 r. Minister obrony RFN Boris Pistorius ogłosił decyzję o wysłaniu myśliwców pod Malbork w październiku. Mowa była wtedy o dwóch Eurofighterach. Źródło: PAP/ Fakt.pl Rosyjskie samoloty wtargnęły w przestrzeń NATO! ""Litwa pozostaje gotowa do ataku"" Polska znów podrywa myśliwce! ""Stan najwyższej gotowości"""
Polska,Makabryczne odkrycie w Radlinie. Matka znalazła ciała dwóch synów,https://www.fakt.pl/wydarzenia/radlin-makabryczne-odkrycie-matki-znalazla-ciala-swoich-doroslych-synow/dnzwn9t,"Thu, 04 Dec 2025 17:28:00 GMT","Ciała dwóch mężczyzn w wieku 34 i 35 lat ujawniono w czwartek 4 grudnia w domu jednorodzinnym w Radlinie w powiecie kieleckim. Według pierwszych ustaleń służb prawdopodobną przyczyną zgonu było zatrucie tlenkiem węgla. Jak poinformował st. asp. Jacek Borek z zespołu prasowego kieleckiej policji, zgłoszenie o niepokojącej sytuacji wpłynęło do służb w czwartek. W domu mieszkała czteroosobowa rodzina — rodzice na parterze i dwaj dorośli synowie zajmujący piętro. Od środy matka nie widziała swoich synów. Drzwi do ich części domu były zamknięte od środka. Zaniepokojona kobieta poprosiła o pomoc sąsiada. Razem weszli do środka i znaleźli zwłoki mężczyzn. Czytaj też: Tragiczna śmierć trójki młodych ludzi w Puławach. Prokuratura ujawnia, co ich zabiło Tragedia w Radlinie. Dwóch mężczyzn prawdopodobnie zatruło się tlenkiem węgla Na miejsce skierowano straż pożarną. Rzecznik świętokrzyskiej PSP st. kpt. Marcin Bajur poinformował, że detektory użyte przez strażaków, wykazały w jednym z pomieszczeń podwyższone stężenie tlenku węgla, sięgające ok. 90 ppm. Policja prowadzi czynności, które mają ustalić dokładny przebieg zdarzenia oraz przyczynę śmierci mężczyzn. Śledczy będą wyjaśniać m.in. źródło emisji czadu i to, w jakich okolicznościach doszło do prawdopodobnego zatrucia. Tlenek węgla jest gazem bezwonnym, bezbarwnym i pozbawionym smaku. W układzie oddechowym człowieka wiąże się z hemoglobiną ponad 200 razy szybciej niż tlen, blokując dopływ tlenu do organizmu. Objawami lżejszego zatrucia czadem są ból i zawroty głowy, osłabienie i nudności. Następstwem ostrego zatrucia — przy dużych stężeniach tego gazu — może być nieodwracalne uszkodzenie ośrodkowego układu nerwowego, niewydolność wieńcowa i zawał lub nawet śmierć. Czad powstaje podczas procesu niepełnego spalania, które występuje przy niedostatku tlenu w otaczającej atmosferze. Głównym powodem zatruć w budynkach mieszkalnych jest niesprawność przewodów kominowych. Ich wadliwe działanie może wynikać z ich nieszczelności, braku konserwacji i czyszczenia, wad konstrukcyjnych oraz niedostosowania systemu wentylacji do szczelności nowych okien i drzwi. Aby uniknąć zaczadzenia, należy przeprowadzać kontrole, sprawdzać szczelność przewodów kominowych i systematycznie je czyścić. Trzeba też użytkować sprawne urządzenia, w których spalanie odbywa się zgodnie z instrukcją producenta. Nie należy zasłaniać i przykrywać urządzeń grzewczych oraz zaklejać kratek wentylacyjnych. Źródło: PAP/ Fakt.pl Dramat w Gdyni. Od śmierci dzieliły ich sekundy. Rodzice i noworodek trafili do szpitala Córka nie mogła dodzwonić się do rodziców w Myszkowie. Gdy strażacy weszli do domu, było już za późno"
Polska,Dotkliwe pobicie ukraińskich uczniów w Słupsku. Szokujące podejrzenia wobec nauczyciela,https://www.fakt.pl/wydarzenia/dotkliwe-pobicie-ukrainskich-uczniow-w-slupsku-policja-sprawdza-postepowanie/wwz9xsj,"Thu, 04 Dec 2025 16:45:00 GMT","Nauczyciel miał wyzywać dzieci od swołoczy i twierdzić, że nie zaliczy im egzaminu, ponieważ są Ukraińcami. A w tym czasie inni uczniowie mieli puszczać odgłos lecących rakiet, wyśmiewając wojnę w Ukrainie. Do takiej sytuacji miało dojść w jednej ze szkół w Słupsku. Tego samego dnia po lekcjach czterech ukraińskich chłopców zostało zaatakowanych. Dzieci były bite i kopane, a jeden z nich ma złamany obojczyk. Jak poinformował Jakub Bagiński, rzecznik Komendy Miejskiej Policji w Słupsku, funkcjonariusze zabezpieczyli nagrania z monitoringu oraz dokumentację medyczną poszkodowanych osób. – Postępowanie prowadzone jest w kierunku bójki. Ze wstępnych ustaleń wynika, że osoby zaangażowane w zdarzenie znały się – wyjaśnia Bagiński. Informacja o bójce dotarła do policji po tym, jak jeden z uczestników zgłosił się na komisariat w towarzystwie rodzica. Słupsk: uczniowie z Ukrainy zaatakowani po lekcjach Wideo z bójki zostało opublikowane w mediach społecznościowych, gdzie opisano je jako atak dwóch polskich uczniów na czterech uczniów z Ukrainy. Według relacji jeden z napastników miał napluć 16-latkowi w twarz i krzyczeć: ""Na front, k***o Ukrainiec!"". Jeden z zaatakowanych chłopców doznał złamania obojczyka, a inni mają podejrzenie wstrząsu mózgu i liczne obrażenia. Nagranie sugeruje, że napastnicy próbowali zaciągnąć jednego z uczniów na jezdnię. Rodziny poszkodowanych wyraziły obawy o bezpieczeństwo dzieci, które boją się wracać do szkoły. Według nich policja początkowo próbowała zakwalifikować atak jako ""zwykłą bójkę"", ignorując możliwy motyw narodowościowy. Słupsk. Zarzuty wobec nauczyciela po ataku na ukraińskich uczniów Co więcej, w trakcie dochodzenia pojawiły się zarzuty wobec jednego z nauczycieli szkoły, który miał w sposób pogardliwy odnosić się do uczniów z Ukrainy w trakcie lekcji. Policja potwierdza, że analizuje także ten wątek. – Mundurowi gromadzą materiał dowodowy i weryfikują wszystkie informacje związane z tą sprawą – dodaje Jakub Bagiński. Zobacz także: To auto było marzeniem Polaków. Sprawdź, ile wiesz o kultowym Fiacie 125p"
Polska,"Katastrofa śmigłowca pod Rzeszowem. Jeden z braci nie zdążył spełnić wielkiego, lotniczego marzenia",https://www.fakt.pl/wydarzenia/polska/rzeszow/tragiczny-final-lotu-pod-rzeszowem-jeden-z-braci-mial-wielkie-plany/mhyp9we,"Thu, 04 Dec 2025 16:26:00 GMT","Bracia, którzy mieli przed sobą zaledwie 30 km do domu, nigdy do niego nie dotarli. Mowa o wypadku, do którego doszło w miejscowości Cierpisz niedaleko Rzeszowa. Wśród ofiar tej tragedii znalazł się Mariusz S., znany przedsiębiorca z Przeworska, a zarazem prezes Lotniczego Stowarzyszenia Gminy Łańcut ""Dedal"". Okazuje się, że miał wielkie plany i pracował nad ambitnym projektem lotniczym. Szczegóły inwestycji zdradził były wójt Łańcuta. Lot, który miał być rutynową podróżą, zakończył się tragedią. W sobotę, 29 listopada Mariusz i Krzysztof wystartowali śmigłowcem Robinson R44 z Krosna, kierując się w stronę Przeworska. Po międzylądowaniu w Zagorzycach doszło do katastrofy, która kosztowała życie obu braci. Jak wynika z ustaleń śledczych, na wysokości miejscowości Malawa maszyna niespodziewanie zmieniła kurs i zaczęła tracić wysokość. Siła uderzenia była ogromna, a śmigłowiec niemal natychmiast stanął w płomieniach. Lotnicze marzenia Mariusza S. przerwane. Tak powstawało lądowisko Dedal Pan Mariusz, jeden z braci, był pasjonatem lotnictwa. W 2022 r. zgłosił się do urzędu z pomysłem stworzenia pierwszego lądowiska dla ultralekkich samolotów. I dzięki jego inicjatywie rok później powstało Lotnicze Stowarzyszenie ""Dedal”, które rozpoczęło współpracę z gminą Łańcut. W 2023 r. podpisano 15-letnią umowę dzierżawy terenów w Rogóżnie, gdzie miało powstać lądowisko. Projekt od początku był finansowany z prywatnych środków jego członków. Już w pierwszym roku działalności wykonano prace geodezyjne, rozpoczęto proces uzyskiwania pozwoleń oraz przygotowania do budowy. W marcu 2025 r. nowy hangar i pas startowy były już gotowe, a Mariusz S. z dumą prezentował efekty swojej pracy. Było jasne, że jego wizja zaczyna się materializować. – Mariusz był człowiekiem pełnym energii i pomysłów. Jego zaangażowanie w projekt ""Dedal"" było inspirujące. Kiedy widziałem efekty ich pracy, nie miałem wątpliwości, że decyzja o wsparciu tego przedsięwzięcia była słuszna – wspomina w social mediach były wójt gminy Łańcut Jakub Czarnota. Niestety, tragedia przerwała ambitne plany. Samorządowiec wyjaśnia, że z panem Mariuszem widział się po raz ostatni w marcu 2025 r. – Choć już od blisko roku nie pełniłem funkcji wójta gminy Łańcut, to cały czas mocno kibicowałem ""Dedalowi"". Tak po ludzku byłem ciekawy, jak im idzie robota, jak wygląda nowo wybudowany hangar 1, jaka jest długość nowego pasa startowego, gdzie będzie zlokalizowany hangar 2. Kiedy w Rogóżnie zobaczyłem efekty ich zaangażowania, nie miałem najmniejszych wątpliwości, że dobrze się stało, że ""Dedal"" dostał od gminy Łańcut szansę na rozwój – przyznaje w swoim wpisie. Spotkanie zakończyło się lotem nad Łańcutem, Przeworskiem i Jarosławiem. – Obiecaliśmy sobie, że jeszcze w tym roku wygospodarujemy czas na przynajmniej jeden rejs… Czasu jednak brakło, jak widać, los lubi pisać własne scenariusze – dodaje były wójt. Tragedia pod Rzeszowem. Co wydarzyło się w ostatnich minutach lotu? Do tragedii doszło zaledwie 10 minut lotu od domu. Miejsce wypadku, położone około 700 metrów od asfaltowej drogi między Malawą a Wolą Rafałowską (woj. podkarpackie), okazało się wyjątkowo trudno dostępne. Teren był stromy, grząski i pokryty błotem oraz resztkami śniegu, co utrudniło działania służb ratunkowych. Strażacy i ratownicy musieli korzystać z quadów oraz specjalistycznych pojazdów terenowych, a część drogi pokonali pieszo. Na miejscu katastrofy odnaleziono jedynie fragmenty maszyny – szczątki pulpitu z zegarami i elementy oznaczone logotypem producenta. Dokumenty znalezione w pobliżu wskazują, że dzień przed wypadkiem śmigłowiec przeszedł przegląd techniczny. Części kokpitu i instalacji były rozrzucone na przestrzeni kilkudziesięciu metrów. Zobacz także: Mieszkańcy Fordonu komentują tragedię. Policja bada motywy ataku"
Polska,"Wyjechała na wakacje i zostawiła w domu zwierzęta. ""Jest mi wszystko obojętne""",https://www.fakt.pl/wydarzenia/polska/lodz/zostawila-psy-na-wakacje-jeden-padl-drugi-w-agoni-ruszyl-proces-22latki/mnvfqzv,"Thu, 04 Dec 2025 16:08:37 GMT","Dwa psy zostały zostawione same w mieszkaniu przez trzy tygodnie. Jeden już nie żył, drugi cudem przeżył. Ale był skrajnie wychudzony, odwodniony i z wybitym zębami. Właścicielka trafiła przed sąd, ale kiedy zaproponowano jej karę, odrzekła: ""wszystko mi jedno"". Przed sądem w Zgierzu (woj. łódzkie) 4 grudnia ruszył proces 22-letniej Anny K., oskarżonej o znęcanie się ze szczególnym okrucieństwem nad dwoma psami. W lipcu tego roku, w mieszkaniu w Nakielnicy pod Aleksandrowem Łódzkim, jedno ze zwierząt znaleziono martwe, drugie było skrajnie wycieńczone, odwodnione i głodne. Według śledczych psy zostały pozostawione bez opieki na czas wakacji. Ich właścicielka pojechała nad morze i chwaliła się tym w mediach społecznościowych. Kiedy przed sądem padło pytanie o to, czy chce przyznać się do winy i przyjąć dobrowolną karę, odpowiedziała bez emocji: ""Poddać się mogę, jest mi wszystko obojętne"". Obrona zażądała obserwacji psychiatrycznej, ale sąd jej nie przychylił. Sąsiedzi słyszeli tylko rozpaczliwe wycie Prokuratura zarzuca stosowanie zaniedbania: brak wody, jedzenia, skrajne warunki. Według niej to wszystko doprowadziło do śmierci jednego z psów. Zwierzęta były zamknięte w cuchnącym mieszkaniu, psy gryzły tapczan i folie z rozpaczy. Sąsiedzi od tygodni słyszeli tylko ich wycie. — To była gehenna — mówiła pełnomocniczka, która ujawniła dramat. — W mieszkaniu panował taki bałagan i smród, że trzeba było wychodzić na korytarz. Wolontariusze schroniska, do którego trafił ocalały pies, podkreślają: mimo młodego wieku wyglądał jak senior. Wychudły, z wybitymi zębami, odwodniony i wycieńczony. Grozi jej nawet 5 lat Jeśli sąd uzna Annę K. za winną, grozić jej może nawet 5 lat więzienia. Kobieta nadal przebywa w areszcie. Na rozprawę została doprowadzona w kajdankach, pod eskortą policjantów."
Polska,"Pani Urszula wynajmuje tej rodzinie mieszkanie i... płaci za nią czynsz. Żyją z zasiłków na piątkę dzieci. ""Nie mogę legalnie usunąć intruzów""",https://www.fakt.pl/wydarzenia/polska/slask/jaworzno-urszula-kozub-walczy-z-lokatorami-ktorzy-zyja-na-jej-koszt/smde5kv,"Thu, 04 Dec 2025 16:00:00 GMT","Problemy pani Urszuli zaczęły się w sierpniu 2021 r., gdy wynajęła młodej rodzinie małe mieszkanie w bloku przy ul. Gagarina w Jaworznie. Mieszkanie dwupokojowe łącznie 44 metry kw. Para z dwójką dzieci zgłosiła się do niej z ogłoszenia. Najemcy sprawiali wrażenie uczciwych ludzi. Podpisali umowę. Zgodnie z nią płacili czynsz i media (woda, ogrzewanie) wspólnocie, a pani Urszuli odstępne w wysokości 600 zł. Łącznie to ponad 1,6 tys. zł. Szybko okazało się, że nie są sumiennymi najemcami. Pojawiło się zadłużenie we wspólnocie. — Zapłaciłam za nich kwotę 3 tys. zł, pieniędzy nigdy nie odzyskałam, chociaż matka najemcy podpisała mi weksel, że odda mi wszystko co do grosza — opowiada pani Urszula, pokazując dokumenty. W międzyczasie parze urodziło się jeszcze troje następnych dzieci. Ostatnie przyszło na świat siedem miesięcy temu. Najstarsze ma siedem lat. Trudni lokatorzy. Kim są ludzie żyjący na koszt mieszkanki Jaworzna? 26-latka wychowuje piątkę dzieci. Mają one od 7 lat do 7 miesięcy. Matka kobiety chciała wyrwać córkę z piekła, które miał urządzić jej partner, ale w ostatniej chwili wycofała zawiadomienie do prokuratury. Młoda kobieta w mediach społecznościowych przedstawia się jako twórca cyfrowy. Pozuje na zdjęciach z dziećmi, opowiadając jakie cukierkowe dzieciństwo mają jej pociechy. Ma prawie 3 tys. znajomych. Próbowaliśmy skontaktować się z 26-latką i jej partnerem poprzez media społecznościowe. Kobieta nie odpowiadała przez kilka dni. 28-latek oddzwonił późną porą wieczorową po naszej wizycie w Jaworznie, wcześniej nie odbierał telefonów. Udawał, że nie wie z kim rozmawia, mimo że kilkakrotnie przestawiłam się, on ciągle upierał się, bym ponownie się mu przedstawiła. Był arogancki i agresywny. Podczas rozmowy telefonicznej w tle słychać było głos dzieci i prawdopodobnie jego partnerki. Mężczyzna twierdził, że nie mieszka razem z nią. Udawał, że nie wie nawet, gdzie jest taka ulica, przy której ona zamieszkuje. Następnie przyznał, że odwiedza swoją partnerkę i dzieci. Podawał, że wynajmowany lokal opuścił półtora roku temu i od tego czasu umowa najmu jest na jego partnerkę, on nie ma z tym nic wspólnego. Dodał, że 26-latka czeka na lokum zastępcze i dopóki go nie znajdzie, ma ""prawo pisemne z sądu być pod adresem którym rzekomo nielegalnie zajmuje"" — tak odpisał w jednej z wiadomości. Jego partnerka odpisała mi po kilku dniach. Dwie wiadomości, które wcześniej wysłała, usunęła. W ostatniej przedstawiła swoje stanowisko: ""Lokal zajmuję prawnie, wyrokiem sądu mam do tego prawo do momentu przyznania mi lokalu zastępczego. Więc to chyba nie jest bezprawnie, prawda? Proszę się więcej nie kontaktować"". Sąd w Jaworznie. Eksmisja. 26-latka zmienia zdanie — Gdy pojawiły się zaległości i nie pomogły monity, wypowiedziałam lokatorom umowę najmu. W styczniu 2024 r. wniosłam do Sądu Rejonowego w Jaworznie pozew o eksmisję. Został on rozpatrzony w październiku 2024 i sąd przychylił się do mojego wniosku, lecz eksmisja nie mogła zostać przeprowadzona z uwagi na okres ochronny. Ponadto młoda kobieta zadeklarowała, że usamodzielni się, opuści przemocowego partnera, który żyje na koszt rodziny i pozwie go o alimenty — relacjonuje pani Urszula. Młoda kobieta nie wytrwała w postanowieniu. 26-latka wycofała pozew o alimenty i zaszła w piątą ciążę. W maju br. sąd wydał wyrok nakazujący eksmisję rodziny do lokalu zastępczego. Jednak 26-latka odwołała się i sprawa trafiła do Sądu Okręgowego w Sosnowcu. — Pytałam o przybliżony termin rozpatrzenia odwołania i okazało się, że mam czekać 2 lata. Wynika z tego, że nadal mam płacić w majestacie prawa — stwierdza załamana pani Urszula. Powodem odwołania jest lokal zastępczy, który zgodnie z wyrokiem sądu gmina ma obowiązek zapewnić samotnej matce z dziećmi. Ze względu na małoletnich przysługuje jej i dzieciom szczególna prawna ochrona. Proponowane przez gminę lokale nie spełniały takich standardów. Dlatego 26-latka złożyła apelację od nieprawomocnego wyroku. Obecnie pani Urszula opłaca czynsz za dzikich lokatorów. Reguluje też zaległości czynszowe we wspólnocie. Wynoszą one obecnie około 4 tys. zł. Krzyki i awantury. Rzucanie garnkiem w partnerkę. Służby spisały notatkę W mieszkaniu pani Urszuli zdaniem sąsiadów dzieją się dantejskie sceny. ""Fakt"" ustalił, że w 2024 r. w mieszkaniu zajmowanym przez 26-latkę z rodziną, było ponad 30 interwencji policji, w tym roku 17. Zgłoszenia dotyczyły agresywnego zachowania 28-latka, który ma stosować przemoc werbalną wobec swojej partnerki. Zawiadomienia były najczęściej anonimowe. Świadkami awantur są dzieci, które często płaczą. Podczas jednej z interwencji ujawniono w mieszkaniu narkotyki. Nie było jednak zgłoszenia ze strony 26-latki o przemocy stosowanej wobec niej przez partnera, dlatego policjanci odstąpili od czynności. Ich wizyty kończyły się za każdym razem spisaniem notatki służbowej. Młoda kobieta twierdzi, że jej partner odwiedza ją za dnia, a nocą przebywa poza mieszkaniem, bo rzekomo się wyprowadził do kolegi. Sąsiedzi pary potwierdzają ""Faktowi"", że często widują młodą rodzinę razem i 28-latek nadal zamieszkuje z partnerką. Opowiadają, że z mieszkania pani Urszuli dochodzą krzyki i awantury. Mężczyzna ma rzucać garnkami w partnerkę, zastraszać ją. Słyszą często dobiegający z mieszkania płacz dzieci i przekleństwa. Mieszkańcy bloku są przekonani, że kobieta została przez partnera sterroryzowana i zastraszona. Pani Urszula powiadomiła policję o sytuacji swoich lokatorów. Zawiadomienie o naruszeniu miru domowego wpłynęło do policji w Jaworznie 16 czerwca br. Jednakże po dwóch miesiącach wszczęte postępowanie zostało umorzone z braku znaniom czynu zabronionego. Pani Urszula podpisała umowę z najemcami, a więc godziła się na ich obecność w domu, dlatego też prawnie nie można ich traktować jako intruzów, którzy bezprawnie wtargnęli do jej domu. Takie było uzasadnienie policji. Kogo w Polsce chroni prawo? Zdewastowane mieszkanie i bezsilność właścicielki — Mogę dochodzić zwrotu moich kosztów na drodze cywilnej, ale co z tego kogo, skoro świadczenia socjalne są zwolnione z zajęć komorniczych — podsumowuje pani Urszula, pytając: kogo tak naprawdę w Polsce chroni prawo? Byliśmy z nią na miejscu. Mieszkanie było zamknięte, nikt jej nie wpuścił. Ujrzeliśmy wielką dziurę w szybie okna balkonowego. Została zaklejona folią. Wyrzucona suszarka na pranie wisiała poza balkonem, chwiała się na poręczy. Drzwi wejściowe do mieszkania trzymają się na jednym gwoździu. Na pukanie nikt nie odpowiadał. — Jestem załamana — powiedziała bezradnie właścicielka mieszkania. Zwracała się do wielu instytucji. Napisała m.in. do Senatu i polityków, jednak na jej skargi nie ma na razie reakcji. Przyszli z eksmisją. Potem odwracali wzrok. To był straszny widok Nowe fakty po wybuchu gazu podczas egzekucji komorniczej. Nic nie zapowiadało tragedii"
Polska,"""Straciłam syna, gdy miał 28 lat"". Poruszające listy mieszkańców DPS-ów do św. Mikołaja. Ich marzenia nie są wielkie",https://www.fakt.pl/wydarzenia/polska/lodz/poruszajace-listy-do-sw-mikolaja-o-czym-marza-mieszkancy-dps-ow-w-lodzi/mj3x4k6,"Thu, 04 Dec 2025 15:50:00 GMT","""Dziękuję Ci Mikołaju, że o nas pamiętasz — o tych starszych, którzy tylko wspominają dawne święta, ale wciąż czekają na mały znak dobroci"" — pisze pani Wiesława (91 l.), mieszkanka jednego z łódzkich Domów Pomocy Społecznej. To, co dla jednych jest drobiazgiem, dla tych osób często jest wymarzonym prezentem. Każdy z nas może pomóc spełnić te marzenia. Można zrobić to na dwa sposoby. ""Jestem bardzo chora na astmę i samotna. Syna straciłam, gdy miał 28 lat"" — zaczyna swój list do św. Mikołaja pani Krystyna (79 l.), mieszkanka jednego z łódzkich Domów Pomocy Społecznej. ""Opiekę mam dobrą, ale potrzebuję wsparcia"" — dodaje. Na gwiazdkę chciałaby dostać ciepłą bluzkę i ciepłe dresy w rozmiarze ""M"" oraz trochę cukierków. Marzenia innych podopiecznych też nie są wygórowane. Poruszające listy mieszkańców łódzkich DPS-ów do św. Mikołaja Czekoladka, cukierki, ciepłe skarpety, dobra herbata lub kawa — to najczęściej powtarzające się w listach życzenia. — To są proste prośby. Idąc do sklepu i widząc na półce czekoladę, nawet nie zdajemy sobie sprawy, że ktoś inny o niej marzy — mówi reporterce ""Faktu"" Witold Michalak, jeden z organizatorów wydarzenia ""List do Mikołaja z DPSu"". To już szósta edycja akcji, pod pewnym względem jest ona jednak wyjątkowa. — W tym roku na 2000 podopiecznych aż 1800 osób napisało listy. To rekordowa liczba, bo zaczynaliśmy ledwie od 300 — wyjaśnia Witold Michalak. Co za tym stoi? — Co roku podopieczni widzą, że przynoszone są prezenty, ale nie chodzi tu o wiarę w św. Mikołaja. Bardziej w jego pomocników, czyli ludzi, którzy chcą pomagać, czynić dobro. To przywraca wiarę w drugiego człowieka, że jest ktoś, kto się nimi interesuje — tłumaczy nam Robert Pawlak, który także jest organizatorem tej akcji. Codzienność tych osób często jest bowiem naznaczona samotnością. Wielu od dawna mieszka w DPS-ie, nikt ich nie odwiedza. Piszą o tym wprost w listach do św. Mikołaja, widzą to także pracownicy domów pomocy. — Spośród 100 naszych podopiecznych 20 osób jest odwiedzanych regularnie, nie tylko w święta, imieniny czy urodziny — mówi siostra Joanna Rękas ze Zgromadzenia Sióstr Służebniczek Najświętszej Marii Panny Niepokalanie Poczętej. Mniej więcej tyle samo osób wraca do domu na święta. Wielu podopiecznych z własnej woli wybiera, że chce w DPS-ie — to dla nich azyl, czują się tu bezpiecznie, mają zapewnioną opiekę i towarzystwo. Nie są pozostawieni sami sobie. Siostra Joanna podziękowała pracownikom DPS-u, którym opiekuje się jej zgromadzenie, za to, że mimo dnia wolnego, przyjdą i spędzą wigilię razem. To tam w czwartek, 4 grudnia miało miejsce rozpoczęcie akcji i wręczenie pierwszych prezentów od św. Mikołaja. Podopieczni z niecierpliwością oczekiwali jego wizyty. — Bardzo czekali, już od godziny 10.30, choć wiedzieli, że ma przyjść koło południa — mówi siostra Joanna. Jak dodaje, wielką radością jest dla nich to, że ktoś spełnił ich marzenie — dostają to, o co prosili — oraz że jest to prezent przygotowany przez konkretne osoby. — To, że ktoś o nich pomyślał, jest dla nich najważniejsze — podkreśla. Słodycze, ciepłe skarpety i świąteczny kubek. Ich marzenia nie są wielkie ""Mam już 91 lat, ale w sercu nadal czuję się jak dziecko, które czeka na twoje odwiedziny. Z roku na rok trudniej mi chodzić, ale wciąż lubię patrzeć na światełka i słuchać kolęd. Wtedy czuję, że magia świąt naprawę istnieje"" — pisze pani Wiesława. W prezencie chciałaby dostać ciepły sweterek i spodnie dresowe w rozmiarze L. Pani Urszula (65 l.) prosi św. Mikołaja o krem do twarzy i kubek ze świątecznym motywem, a pan Piotr (60 l.) o słodycze i wodę po goleniu. Pani Bożena (88 l.) marzy o ciepłych bamboszach w rozmiarze 39 i pluszowym misiu. Damian (32 l.), który jest osobą z niepełnosprawnością, chciałby podkoszulek z logo Widzewa, którego jest wielkim fanem. Organizatorów akcji najbardziej zaskoczyła w tym roku prośba o dywan i odkurzacz. Gdy, dopytali podopiecznego, skąd akurat takie życzenie, usłyszeli niezwykłe wieści — poznał pewną panią, z którą postanowili wziąć ślub i ""uwić wspólne gniazdko"". Ich prośba, jak szepnął nam św. Mikołaj, zostanie spełniona. Siostra Joanna z kolei trafiła na list, w którym jedna z pensjonariuszek napisała, że chciałaby nauczyć się grać na gitarze. — Ciekawa jestem, jak św. Mikołaj do tego podejdzie — zastanawia się. A czy sama czeka na św. Mikołaja? — Ja po prostu cieszę się ich radością — odpowiada nasza rozmówczyni. Akcja dostarczania prezentów już ruszyła, wiele marzeń wciąż jednak czeka na spełnienie. Jak przyłączyć się do akcji? Są dwa sposoby. I Ty możesz zostać św. Mikołajem. Jak to zrobić? Aby zostać czyimś św. Mikołajem, wystarczy wybrać list opublikowany na stronie akcji w mediach społecznościowych, ""zarezerwować"" go zostawiając komentarz, a potem w ciągu siedmiu dni przygotować i dostarczyć paczkę do jednego ze wskazanych punktów. Akcję można wspomóc także, wpłacając dowolną kwotę do wirtualnej skarbonki w serwisie pomagam.pl."
Polska,Na drogach zrobi się piekielnie ślisko. A to nie koniec! IMGW wydał pilny alert,https://www.fakt.pl/wydarzenia/pogoda/imgw-ostrzega-przed-gesta-mgla-i-opadami-marznacymi-bedzie-niebezpiecznie/3ze5e08,"Thu, 04 Dec 2025 14:53:00 GMT","Wieczorem i w nocy warunki na drogach w wielu regionach kraju gwałtownie się pogorszą. IMGW wydał pilne ostrzeżenia przed marznącymi opadami oraz gęstą mgłą, które mogą sparaliżować ruch i stworzyć wyjątkowo niebezpieczne sytuacje na jezdniach. Po krótkiej poprawie pogody w ciągu dnia, już wieczorem do części Polski wkroczy front z opadami. Miejscami będą one zamarzać w kontakcie z wychłodzonym podłożem, a dodatkowo wiele regionów spowiją gęste mgły. Synoptycy alarmują: noc będzie trudna, a kierowcy powinni zachować szczególną ostrożność. Alert IMGW przed opadami marznącymi. Gdzie będzie najgorzej? Najbliższej nocy opady pojawią się głównie na zachodzie oraz częściowo na południu kraju. Choć w większości będzie to zwykły deszcz, to na południowym zachodzie, gdzie temperatura spadnie w okolice 0 st. C, niewykluczone są opady marznące. To właśnie tam ryzyko gołoledzi jest największe. IMGW wydał żółte alerty dla południowych powiatów woj. dolnośląskiego i opolskiego, niemal całego woj. śląskiego (z wyjątkiem północy) oraz zachodniej Małopolski. W ostrzeżeniach czytamy, że możliwe są słabe opady marznącego deszczu lub mżawki powodujące gołoledź. Alerty obowiązują od północy do godziny 8 rano, a prawdopodobieństwo ich wystąpienia oceniono na 70 proc. Synoptycy ostrzegają też przez gęstą mgłą To jednak nie koniec problemów. Wieczorem i w nocy zaczną tworzyć się również gęste mgły, które lokalnie ograniczą widzialność poniżej 200 metrów. Może to prowadzić do poważnych utrudnień na drogach oraz na lotniskach. IMGW ostrzega przed mgłą m.in. na Warmii, Mazurach, Podlasiu, Żuławach, Kujawach, w centrum kraju, a także w woj. świętokrzyskim, w większości Górnego Śląska oraz Małopolski. Alerty będą obowiązywać od późnego wieczora do piątku do godz. 9. Synoptycy podkreślają, że choć przez ostatnie dni mgły potrafiły utrzymywać się cały dzień, tym razem powinny ustępować w piątkowe przedpołudnie. Zostawią jednak po sobie niskie, szare chmury. W kolejnych dniach ryzyko marznących opadów będzie maleć, ale mgły i zamglenia pozostaną z nami, szczególnie w południowej oraz centralnej Polsce. Na północy, wschodzie i zachodzie kraju będzie ich znacznie mniej. Źródło: IMGW / X Przeczytaj również: Czwartek pod znakiem chmur i mgieł. Gdzie będzie najchłodniej? Zima w Polsce zaskakuje aurą. IMGW podał nowe prognozy na grudzień Superpełnia Zimnego Księżyca rozświetli grudniowe niebo. To ostatnia taka noc"
Polska,Młodzi mężczyźni pędzili jak strzała. Doszło do tragedii. Wstrząsające nagranie z Rzeszowa,https://www.fakt.pl/wydarzenia/polska/rzeszow/nagranie-z-rzeszowa-mercedes-pedzi-potem-tragedia-na-przejezdzie-kolejowym/x7dkh7p,"Thu, 04 Dec 2025 14:42:16 GMT","Nie zwolnił ani na chwilę. Kamera monitoringu zarejestrowała, jak mercedes z trzema młodymi mężczyznami pędzi nocą przez Rzeszów. Chwilę później dochodzi do tragedii. Pasażer nie żyje, drugi walczy o życie. Kierowca usłyszał zarzuty. Do tragedii doszło w niedzielę, 30 listopada około godz. 23 na ul. Langiewicza w Rzeszowie, tuż za przejazdem kolejowym. Mercedes, prowadzony przez 20-letniego obywatela Tadżykistanu, z ogromną prędkością uderzył w drzewo. W środku byli jego rówieśnicy, również obywatele Tadżykistanu. Wszyscy od pewnego czasu mieszkali w mieście. Przerażające nagranie z monitoringu Nagranie, do którego dotarł ""Fakt"", przeraża. Widać na nim, jak auto z ogromną prędkością pędzi dwukierunkową ulicą, gdzie obowiązuje ograniczenie do 50 km na godz. Samochód nie zwalnia nawet przed przejazdem kolejowym. Mija pojazd nadjeżdżający z przeciwka, po czym z impetem wpada na chodnik i przodem uderza w drzewo rosnące tuż przy ogrodzeniu posesji, na której mieszczą się firmy. Samochód w ułamku sekundy zamienia się w zdeformowany wrak. Karoseria jest potwornie pogięta, wszędzie widać porozrywane elementy. W kabinie wystrzeliły poduszki powietrzne. Spod maski unosi się para, efekt rozlanych płynów i uszkodzonego silnika. Pasażer nie żyje, kierowca był pijany Jak podaje prokuratura, kierowca był pijany, miał ponad 2 promile alkoholu w organizmie (1,14 mg/l). Nie dostosował prędkości do warunków panujących na drodze, stracił panowanie nad pojazdem i wpadł w poślizg. Uderzenie w drzewo było tak silne, że jeden z pasażerów – Daler S. zginął na miejscu. Drugi, Hofiz S., w stanie ciężkim trafił do szpitala. Rustambek S., który kierował samochodem, został ranny, ale jego życiu nie zagraża niebezpieczeństwo. Mężczyzna twierdzi, że... nic nie pamięta. Zapewnia, że nie wie, czy prowadził. Areszt dla Rustambeka S. 1 grudnia został zatrzymany. Dzień później przesłuchany w szpitalu. – Rustambek S. usłyszał zarzut spowodowania wypadku ze skutkiem śmiertelnym w stanie nietrzeźwości. Grozi mu do 20 lat więzienia – informuje Krzysztof Ciechanowski, rzecznik prasowy Prokuratury Okręgowej w Rzeszowie. Decyzją sądu, 20-latek został tymczasowo aresztowany na 3 miesiące. Jak ustalono, w przeszłości był już trzykrotnie karany mandatami za wykroczenia drogowe. Kilka dni po wypadku miejsce tragedii wciąż przypomina o tym, co się wydarzyło. Na pniu drzewa, w które z impetem uderzył mercedes, brakuje kory. Drewno jest zdarte do żywego. To dokładnie ten punkt, w który samochód wbił się jak rozpędzona strzała."
Polska,"Znany publicysta grzmi: ""pożyteczni idioci"" z Ameryki tańczą tak, jak im Putin zagra",https://www.fakt.pl/wydarzenia/new-york-times-dziennikarz-ostro-o-taktyce-trumpa-wobec-putina/zbyvy3p,"Thu, 04 Dec 2025 14:13:21 GMT","Dziennikarz wyjaśnia także, jak powinna wyglądać skuteczna taktyka negocjacyjna, kiedy po drugiej stronie stołu czai się bezlitosny dyktator. W nienależnym ""The Moscow Times"" ukazało się właśnie tłumaczenie jego nowego, głośnego felietonu. ""Putin zajmuje się nieruchomościami na Ukrainie dokładnie tak samo, jak Hitler zajmował się nieruchomościami w Polsce"" Jestem pewien, że prezydent Trump i jego wysłannicy, którzy udali się do Moskwy – Steve Witkoff i Jared Kushner – szczerze pragną powstrzymać zabójstwa na Ukrainie. Ale ponieśli porażkę i będą ją nadal ponosić, dopóki będą trwać w naiwnym przekonaniu, że to tylko wielka transakcja na rynku nieruchomości, a ich doświadczenie w tym sektorze daje im przewagę w negocjacjach. To kompletna bzdura, jakkolwiek na to nie spojrzeć. Zacznijmy od tego, że owszem, można powiedzieć, że Władimir Putin ""zajmuje się nieruchomościami” na Ukrainie – ale zupełnie inaczej niż robi to Trump, Witkoff czy Kushner. Putin zajmuje się nieruchomościami na Ukrainie dokładnie tak samo, jak Hitler zajmował się nieruchomościami w Polsce. Hitler nie pożądał terytorium dla budowania hoteli czy mieszkań dla dobra lokalnych mieszkańców. Pożądał go dla realizacji nacjonalistycznych fantazji. To samo dotyczy Putina. Nie wykazał on najmniejszego zainteresowania dobrobytem narodu ukraińskiego. W takiej sytuacji obecność ""wybitnych agentów nieruchomości” jako amerykańskich negocjatorów jest słabością, a nie zaletą. Potrzebny jest mąż stanu pokroju Henry'ego Kissingera czy Jamesa Bakera – ktoś, kto rozumie różnicę między nieruchomościami a wojną i pokojem. Nieruchomości to gra o sumie dodatniej: dobra transakcja przynosi korzyści obu stronom. To jest cel. W czasie wojny i pokoju, gdy jedna strona jest faszystą i agresorem, a druga demokratą i ofiarą, gra toczy się o sumie zerowej. Albo, by posłużyć się słynnym cytatem Ronalda Reagana, jego odpowiedzią na pytanie, jak powinna zakończyć się zimna wojna: ""My wygrywamy, oni przegrywają”. Reagan rozumiał, że transakcje na rynku nieruchomości to nic innego jak cena za metr kwadratowy i oprocentowanie kredytu. Rozumiał, że decyzje dotyczące wojny i pokoju muszą być afirmacją wartości moralnych i dążeniem do realizacji strategicznych interesów. To nie są sprawy, które można negocjować z faszystowskim agresorem. Stoczyliśmy trzy wojny – w tym zimną wojnę – z naszymi sojusznikami w Europie, aby promować wspólne wartości demokratyczne i wspólne interesy. A naszym głównym celem było zapewnienie, że żadna potęga europejska, która nie podziela tych wartości, nie będzie mogła zdominować kontynentu. Trump i jego polityka to jeden z najbardziej haniebnych epizodów w historii amerykańskiej polityki zagranicznej Nie przypominam sobie ani jednego innego prezydenta USA, który zachowywałby się tak, jakby amerykańskie wartości i interesy nakazywały nam być ""neutralnym arbitrem"" między Rosją a Ukrainą – i co więcej, arbitrem, który dąży do czerpania korzyści z relacji z obiema stronami. Ale właśnie to robi Trump. To jeden z najbardziej haniebnych epizodów w historii amerykańskiej polityki zagranicznej, a cała Partia Republikańska jest w to zamieszana. Nie przychodzi mi też na myśl żaden inny amerykański urzędnik zajmujący się polityką zagraniczną, który mógłby powiedzieć to, co Witkoff powiedział o Putinie – dyktatorze, którego przeciwnicy polityczni często giną, przestępcy, który tonie w korupcji razem ze swoimi kolesiami, manipulatorze, który robi wszystko, co w jego mocy, aby podważyć wolne i uczciwe wybory w Stanach Zjednoczonych i na Zachodzie. ""Nie uważam, żeby Putin był złym człowiekiem” - zauważył Witkoff. Rosyjscy komuniści nazywali cudzoziemców, którzy wyrażali takie poglądy na temat swoich przywódców: ""pożytecznymi idiotami”. Izolacjoniści, tacy jak J.D. Vance, mogliby odpowiedzieć: ""Hej, Friedman, ty po prostu chcesz wciągnąć Amerykę w niekończące się wojny”. Nie, przepraszam, ale jesteś zdezorientowany. Pisałem w pierwszych tygodniach tej wojny – i wiele razy później – że skończy się ona w najlepszym razie ""brudną ugodą"". Rosja jest zbyt wielka w porównaniu z Ukrainą, a jej szalona gotowość do walki oznacza, że ​​zakończenie wojny będzie wymagało ustępstw ze strony Ukrainy. Smutne, ale prawdziwe – i większość Ukraińców dzisiaj powie ci to samo. Istnieje jednak ogromna różnica między brudną umową, która maksymalizuje interesy, korzyści i możliwości Putina do wznowienia wojny w dowolnym momencie, a ""brudną umową"". Pozwoliłaby ona prezydentowi Rosji zachować skradzione terytoria, ale obecność wojsk zachodnich na terytorium Ukrainy gwarantowałaby, że Putin nie mógłby wznowić wojny z Ukrainą bez wywołania wojny z całym Zachodem. Taka ""brudna umowa"" gwarantowałaby, że jego zagrabione aktywa nigdy nie zostałyby zalegalizowane poprzez formalne uznanie, które nagradzałoby przejmowanie terytorium siłą; że Ukraina mogłaby posiadać armię potrzebną do obrony i mogłaby przystąpić do UE (choć nie do NATO), gdy będzie gotowa. Taka ""brudna transakcja"" ochroniłaby kluczowe interesy i wartości zarówno Ukrainy, jak i Ameryki. Ale izolacjoniści Vance'a powiedzą: ""Nie możemy naciskać na Putina, żeby zgodził się na taki «brudny układ» i nie chcemy wojny nuklearnej z Rosją, dziękuję bardzo”. Nie można wywierać presji na Putina, bo nie wiemy, co robi. A prezydent biega, wymyśla nowe strategie w mediach społecznościowych, zmuszając Pentagon i Departament Stanu do natychmiastowej adaptacji. Nie ma procesu decyzyjnego – i wygląda na to, że mamy obecnie pięciu pełniących obowiązki sekretarzy stanu: Witkoffa, Kushnera, Vance'a, sekretarza armii Daniela Driscolla i kogoś innego o oficjalnym tytule, Marco Rubio. Jak Trump powinien negocjować z Putinem? Poprzez siłę nacisku Co zrobiłby każdy rozsądny prezydent Ameryki? Zacząłby od zrozumienia, że ​​negocjacje – czy to w branży nieruchomości, czy w geopolityce – zawsze determinuje jedno: siła nacisku. Niezależnie od tego, czy kupujesz hotel, czy próbujesz powstrzymać inwazję, potrzebujesz najsilniejszej siły nacisku, aby zapewnić, że ostateczna umowa zmaksymalizuje twoje interesy i wartości. W nieruchomościach dźwignia to pieniądze. W dyplomacji dźwignia to siła militarna, którą można wykorzystać na polu bitwy; izolacja ekonomiczna i szkody ekonomiczne, które można wyrządzić przeciwnikowi; i – co nie mniej ważne – zdolność do nastawienia społeczeństwa przeciwko własnemu przywódcy, zmuszając go do zmiany kursu. A co zrobił Trump? Zaprzestał finansowania amerykańskich zakupów broni dla Ukrainy, odmówił jej dostępu do kluczowych systemów – takich jak pociski manewrujące Tomahawk, które mogłyby trafić w bunkier Putina, a za które zapłaciliby Europejczycy. Bezczelnie skłamał, twierdząc, że to Ukraina rozpoczęła wojnę, a jej przywódcą był nielegalny dyktator, a nie Putin. I publicznie powiedział prezydentowi Ukrainy Wołodymyrowi Zełenskiemu: ""Nie masz kart”, pozostawiając go bez wsparcia USA w wojnie z Rosją. Co zrobiłby reprezentatywny prezydent USA, działający w służbie amerykańskich interesów i wartości? Nie powiedziałby odważnym Ukraińcom, że nie mają kart; wręczyłby im karty, aby zwiększyć ich wpływy. Głośno powiedziałby Rosjanom, że nie mają przyszłości – bo Władimir Putin ukradł im wszystkie karty. Jak by to brzmiało? Coś takiego: Hej, Putin, podczas gdy ty najeżdżałeś Ukrainę, spełniając swoją fantazję, że ""Matka Rosja” ma prawo rządzić Ukrainą, reszta świata była zajęta sztuczną inteligencją, co prawdopodobnie przejdzie do historii jako największa rewolucja technologiczna ludzkości. Jakie miejsce w tym procesie zajmuje Rosja? Spójrzmy na globalny ranking sztucznej inteligencji ze Stanforda. Rosja Putina – w pierwszej dziesiątce, obok USA i Chin? Nie. Może w pierwszej dwudziestce? Też nie. A potem w pierwszej trzydziestce? O, racja! – na 28. miejscu. Znacznie poniżej Luksemburga – na 12. miejscu. Ludność Luksemburga? Około 680 tys,. Ludność Rosji wynosi około 142 milionów. Minus co najmniej ćwierć miliona żołnierzy, których Putin wysłał na śmierć na Ukrainie, i co najmniej 100 tys. specjalistów IT, którzy uciekli z kraju po wybuchu wojny. Powiem to rosyjskim obywatelom: to tak samo, jak wtedy, gdy James Watt wynalazł maszynę parową i rozpoczął rewolucję przemysłową. Wasz car powiedziałby: ""Nie, dziękuję – podwoimy nasze inwestycje w hodowlę koni”. Putin to niebywały głupiec, którego zapamiętamy za wojnę z Ukrainą, która zamieniła Rosję w energetyczną kolonię Chin. Tak, Putin uwielbia chwalić się pociskami hipersonicznymi. Chciałbym wiedzieć, czy sprawdzają się lepiej niż główna rosyjska platforma startowa do wysyłania ludzi i ładunków na ISS – ta sama, która zawaliła się w zeszłym tygodniu po starcie rakiety z trzema astronautami na pokładzie. Rosja po raz pierwszy od 1961 roku straciła możliwość wysłania ludzi w kosmos. Rosyjskie zagrożenie dla Ukrainy nie zniknie, dopóki Putin pozostanie u władzy. Ale to od narodu rosyjskiego zależy, czy się go pozbędziemy. Zadaniem amerykańskiego prezydenta i wiceprezydenta – zakładając, że rozumieją, co robią – nie jest mówienie prezydentowi Ukrainy, że ""nie ma żadnych kart”. Ich zadaniem jest zwiększanie presji na Putina, między innymi poprzez codzienne informowanie narodu rosyjskiego, że ich przywódca kradnie im wszystkie karty, całą ich przyszłość i przyszłość ich dzieci. W ten sposób zwiększamy swoje możliwości wywierania nacisku, aby załatwić ""brudny interes"", a nie ten paskudny. Artykuł powstał na podstawie tłumaczenia tekstu z serwisu The Moscow Times. Jego autorem jest Thomas L. Friedman TUTAJ możecie wesprzeć najstarszy niezależny portal medialny w Rosji. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google."
Polska,"Kwiaciarka z Poznania: mamy najsłynniejszy kwiatomat w Polsce. ""Przypadkowa reklama""",https://www.fakt.pl/wydarzenia/polska/poznan/poznan-mamy-najslynniejszy-kwiatomat-w-polsce-wszystko-przez-jedna-osobe/33ey7r6,"Thu, 04 Dec 2025 13:47:00 GMT","Kwiatomat na os. Jagiellońskim w Poznaniu stoi od września. Teraz stał się słynny z powodu aktu wandalizmu, którego padł ofiarą. Monitoring nagrał młodego mężczyznę, która niszczy go i wyjmuje z niego bukiet dla swojej partnerki. Okazało się, że para miała 15 i 14 lat. — Nie wiem, czy chciałabym, żeby akurat z tego ten kwiatomat zasłynął, ale trzeba przyznać, że sprawca zrobił nam przypadkową reklamę — mówi z uśmiechem w rozmowie z ""Faktem"" pani Nicole, jedna z właścicielek kwiaciarni. Kobiety mają w Poznaniu dwa takie urządzenia. — Uruchomiłyśmy je, ponieważ nasi klienci chcieli kupować od nas kwiaty poza godzinami otwarcia kwiaciarni. Postanowiłyśmy im to umożliwić — tłumaczy pani Nicole. Kiedy maszyna padła ofiarą wandala, właścicielka kwiaciarni postanowiła upublicznić w social mediach kadr z nagrania monitoringu, na którym widać moment dewastacji. — To spowodowało pogróżki. Pisano do nas, że bez sensu z takim tematem do mediów idziemy — mówi pani Nicole. Poznań. Wandal zniszczył kwiatomat Podkreśla, że decyzja o postawieniu kwiatomatów wymagała przygotowań. Trzeba było też na te urządzenia zarobić. Wcześniej ktoś próbował uderzać w szafki, ciągnął za drzwiczki, wpisywał dowolne kody do otwarcia. Oczywiście nikomu sie nie udało. Aż do momentu tej dewastacji. Producent kwiatomatu wstępnie straty wycenił na 30 tys. zł — mówi w rozmowie z ""Faktem"" pani Nicole. Na razie nie wiadomo, ile ostatecznie pochłonie naprawa. Producent wymienił szybę, ale z resztą naprawy trzeba się wstrzymać do momentu, aż ubezpieczalnia oszacuje straty. Takie urządzenie jest dość skomplikowane. — Dostosowuje temperaturę do otoczenia, ma specjalny pochłaniacz wilgoci. Teraz nie działa do końca sprawnie. Zimno z zewnątrz dochodzi do środka. Nie wiadomo, jak się zachowają kwiaty — mówi pani Nicole. Nie wie ona, czy rodzice nastolatka poniosą koszty naprawy. Na razie sprawą zajmuje się sąd rodzinny. Zobacz też: Niespodziewana dyspensa od arybiskupa. Ale uwaga! Dotyczy tylko jednego regionu Kierował ruchem na kolei. Nie do wiary, co pokazał alkomat"
Polska,Niewiarygodna prędkość i tajemnicze pochodzenie. Kometa starsza niż Słońce jest coraz bliżej,https://www.fakt.pl/wydarzenia/kometa-3iatlas-zbliza-sie-do-ziemi-jest-starsza-od-slonca-i-zadziwia-ekspertow/qxl29q7,"Thu, 04 Dec 2025 13:18:37 GMT","Odkryta dopiero tego lata, 3I/ATLAS już wkrótce osiągnie minimalny dystans względem naszej planety. 3I/Atlas może być najstarszą kometą, jaką kiedykolwiek zaobserwowano. Naukowcy z Brytyjskiego Uniwersytetu Oksfordzkiego zakładają, że może mieć ponad siedem miliardów lat – a zatem być o ponad trzy miliardy lat starsza od naszego Układu Słonecznego. Porusza się także z oszałamiającą prędkością - 250 tys. kilometrów na godzinę. Wyjaśniamy, dlaczego ta kosmiczna wędrowczyni budzi takie zainteresowanie astronomów – i kiedy warto skierować wzrok w niebo. Co wyróżnia kometę na tle innych obiektów z głębin przestrzeni kosmicznej i kiedy będzie można ją zobaczyć? Niewiarygodna prędkość i tajemnicze pochodzenie. Kometa starsza niż Słońce jest coraz bliżej Komety z naszego Układu Słonecznego sporadycznie przelatują obok Ziemi. 3I/ATLAS jest jednak obiektem międzygwiezdnym – i to dopiero trzecim potwierdzonym obiektem po 1I/ʻOumuamua i 2I/Borisov. Komety międzygwiezdne to ciała niebieskie z innych układów gwiezdnych, które mijają nasz z dużą prędkością. Każda planeta, księżyc, asteroida, kometa i forma życia w naszym Układzie Słonecznym mają wspólne pochodzenie – jedynie komety międzygwiezdne są obiektami odstającymi. Kometa 3I/ATLAS została odkryta na początku lipca za pomocą teleskopu ATLAS w Río Hurtado w Chile. Cygarowata kometa 1I/'Oumuamua o długości około 400 metrów przeleciała obok Słońca w 2017 roku, a w 2019 roku dołączyła do niej 2I/Borisov. Skąd pochodzi 3I/Atlas? Naukowcy nie zdołali jeszcze ustalić dokładnego pochodzenia komety. Prawdopodobnie przemieszcza się ona przez galaktykę od kilku miliardów lat i pochodzi z tzw. grubego dysku, elementu strukturalnego Drogi Mlecznej złożonego ze starszych gwiazd, jak podaje Europejska Agencja Kosmiczna (ESA). Sonda 3I/ATLAS przemierza nasz Układ Słoneczny i robi to niewiarygodnie szybko, z prędkością sięgającą około 250 tys. kilometrów na godzinę. Jest to najwyższa prędkość, jaką kiedykolwiek zarejestrowano dla obiektu odwiedzającego Układ Słoneczny. Dla porównania: Ziemia okrąża Słońce ze średnią prędkością nieco ponad 100 tys. kilometrów na godzinę. Kometa, spowita gazem i pyłem, ma zbliżyć się do naszej planety 19 grudnia. Według ESA wkrótce zniknie w głębinach kosmosu – i nigdy nie powróci. Czy mogę zobaczyć kometę? Gołe oko lub lornetka nie wystarczą do obserwacji. Astronomowie amatorzy niedawno dostrzegli 3I/Atlas nisko nad wschodnim niebem o poranku za pomocą teleskopu średniej wielkości. Jednak według Europejskiej Agencji Kosmicznej (ESA) 3I/Atlas prawdopodobnie straci część swojej jasności. Wtedy może być konieczny większy teleskop. Największe szanse na obserwację występują w odległych lokalizacjach z niewielkim zanieczyszczeniem światłem. Dobra wiadomość od naukowców: ""W tych tygodniach kometa osiągnie wyższą pozycję przed wschodem słońca, co ułatwi obserwację”. Obserwatoria i obiekty astronomiczne oferują różnorodne możliwości obserwacji. Czy w grudniu będzie niebezpiecznie? Nie. Kiedy kometa zbliży się do nas najbliżej 19 grudnia, znajdzie się po niewidocznej stronie Słońca – w odległości 270 milionów kilometrów. Dla porównania, średnia odległość Ziemi od Słońca wynosi około 150 milionów kilometrów. Europejska Agencja Kosmiczna (ESA) zapewnia nas, że ten długodystansowy gość jest nieszkodliwy również dla innych planet w naszym Układzie Słonecznym. Co jest takiego ekscytującego w 3I/Atlas? ""Komety międzygwiezdne to prawdziwi outsiderzy, którzy niosą ze sobą wskazówki dotyczące powstawania światów daleko poza naszym” – twierdzi ESA. Astrofizyk Chris Lintott wyjaśnia: To obiekt z tej części galaktyki, której nigdy nie widzieliśmy z bliska Co więcej, 3I/Atlas wydaje się znacząco różnić od swoich dwóch poprzedników. Według ośrodka badań astronomicznych NOIRLab w Tucson w USA, o szacowanej średnicy 20 kilometrów, jest on znacznie większy niż wcześniej obserwowani goście głębokiego kosmosu. Porusza się również po znacznie wydłużonej trajektorii. 3I/Atlas może być najstarszą kometą, jaką kiedykolwiek zaobserwowano. Naukowcy z Brytyjskiego Uniwersytetu Oksfordzkiego zakładają, że może mieć ponad siedem miliardów lat – a zatem być o ponad trzy miliardy lat starsza od naszego Układu Słonecznego. Jak rzadkie są komety międzygwiazdowe? Nie jest jeszcze jasne, czy tacy goście są rzadkością, czy po prostu trudno ich wykryć. ""Istnieje podejrzenie” – powiedział astronom Rainer Kresken z Biura Obrony Planetarnej ESA w Darmstadt. ""Mianowicie, że całkiem sporo takich obiektów zostało już zaobserwowanych. Jednak zakładając, że krążą one wokół Słońca, nie zostało to dokładniej zbadane” - dodaje. Przybysze z kosmosu mogli zatem być często obecni, a nawet widziani, ale nierozpoznani jako egzotyczni goście. Artykuł powstał na podstawie tłumaczenia tekstu z serwisu Welt.de. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google."
Polska,"Drugi Komenda? Pół życia spędził w więzieniu za straszną zbrodnię. ""Kazano mi się przyznać""",https://www.fakt.pl/wydarzenia/polska/spedzil-w-wiezieniu-21-lat-kazano-mi-sie-przyznac-sprawa-niczym-komendy/tsz6j20,"Thu, 04 Dec 2025 13:15:00 GMT","Jarosław Sosnowski ma 42 lata i połowę życia spędził w więzieniu za gwałt i zabójstwo młodej kobiety. Jedynym dowodem mającym łączyć go z tą zbrodnią ma być przyznanie się do winy, które — jak twierdzi w rozmowie z dziennikarzami ""Interwencji"" — przemocą wymusili na nim policjanci. Sprawą zainteresował się były wiceszef więziennictwa oraz rzecznik praw obywatelskich. Decyzja o kasacji wyroku może być przełomem w tej sprawie. — Mamy do czynienia z niewinnym człowiekiem. Od 20 lat siedzi w zakładzie karnym ktoś, kto nie powinien tam siedzieć — mówi dziennikarzom ""Interwencji"" Polsatu senator i były wiceszef więziennictwa Grzegorz Fedorowicz. Jak wyjaśnia, to on był szefem aresztu śledczego, gdy trafił tam Jarosław Sosnowski. Teraz chce przyczynić się do jego uwolnienia. Dzięki niemu sprawą zainteresował się rzecznik praw obywatelskich Marcin Wiącek, który postanowił wnieść kasację do Sądu Najwyższego. Zobacz też: Uniewinniony w sprawie ""Skóry"" domaga się gigantycznego odszkodowania. Ekspert przywołał historię Komendy Ma 42 lata, pół życia spędził w więzieniu za gwałt i zabójstwo młodej kobiety. ""Kazano mi się przyznać"" Jarosław Sosnowski z małej miejscowości pod Koninem (woj. wielkopolskie) został zatrzymany po tym, jak 21 listopada 2004 r. w zagajniku nieopodal klubu Faraon znaleziono ciało 20-letniej Małgorzaty W. — Miała rany na ramionach, dużo otarć, sińców. Można powiedzieć, że ciało było zmasakrowane — mówi ""Interwencji"" pan Dariusz, kuzyn Jarosława Sosnowskiego. Obok na śniegu miały być wyraźnie widoczne ślady butów. — Bez dwóch zdań motyw zbrodni był seksualny — opisuje ""Interwencji"" Paweł Fomiczewski, autor podcastu Zbrodnia Ikara. Młoda kobieta poprzedniego wieczora miała bawić się na dyskotece, był tam też Jarosław Sosnowski ze swoją dziewczyną. Jak wskazuje jednak pełnomocnik mężczyzny, żaden z zabezpieczonych na miejscu dowodów (w tym m.in. odciski palców i włos na bieliźnie ofiary) nie wskazywały na Jarosława Sosnowskiego. Także na nim nie znaleziono żadnych śladów biologicznych ofiary. Dodatkowo jego zeznania miały nie pokrywać się z późniejszymi wynikami sekcji zwłok kobiety. Jarosław Sosnowski w rozmowie z ""Interwencją"" twierdzi, że policjanci zmusili go do przyznania się do zbrodni i podpisania zeznań, stosując przemoc fizyczną i psychiczną. — Gdybym nie podpisał, tobym nie siedział — mówi. Jak opisuje, był też instruowany, w jaki sposób ma zachowywać się podczas wizji lokalnej. Były wiceszef więziennictwa przywołał sprawę Tomasza Komendy — Myślę, że doszło do tortur. Sprawa Tomasza Komendy pokazuje, do czego mogły się posunąć organy ścigania, i taki mechanizm zadziałał tutaj też — ocenia w rozmowie z ""Interwencją"" były wiceszef więziennictwa Grzegorz Fedorowicz. Dzięki niemu sprawą zainteresował się rzecznik praw obywatelskich Marcin Wiącek, który postanowił złożyć kasację do Sądu Najwyższego. — Istnieje bardzo duże prawdopodobieństwo, że od 21 lat w więzieniu przebywa człowiek, który tego zabójstwa nie popełnił. Istnieją dowody oparte na badaniach biologicznych i daktyloskopijnych, które wykluczały popełnienie tej zbrodni przez pana Jarosława — wskazuje Marcin Wiącek. Mężczyzna, skazany w 2005 r. na 25 lat więzienia za zabójstwo zapewnia, że nie popełnił tej zbrodni. — Od 21 lat nie myślę o niczym więcej, tylko żeby mnie uniewinniono i skazano prawdziwych zabójców — mówi ""Interwencji"" Jarosław Sosnowski. (Źródło: PolsatNews)"
Polska,"""Ślady GPS z zegarka"". Siostra zaginionego we Włoszech Polaka nie traci nadziei",https://www.fakt.pl/wydarzenia/wlochy-zaginiecie-karola-brozka-w-apeninach-slady-gps-z-zegarka/r5tflew,"Thu, 04 Dec 2025 12:43:00 GMT","Minęły już ponad dwa tygodnie od zaginięcia 44-letniego Karola Brożka we włoskich Apeninach. W rejonie masywu Gran Sasso, nieopodal schroniska Campo Imperatore, znaleziono opuszczony kamper Polaka, ale po mężczyźnie i jego dwóch psach nie było śladu. Włoskie służby prowadzą intensywne poszukiwania 44-latka. Siostra zaginionego przekazała w mediach społecznościowych najnowsze informacje. ""Zlokalizowano ostatnie sygnały logowania GPS z zegarka Garmin Karola!"" — napisała. Zaginiony mężczyzna ostatni raz był widziany 19 listopada, gdy wraz z dwoma psami wyruszał na szlak w rejonie Corno Grande, położonego w regionie Abruzja w środkowych Włoszech. To właśnie tam znajduje się najwyżej położony punkt całych Apeninów (2912 m n.p.m.). Zobacz także: Nie traci nadziei. Siostra Karola wierzy, że jej brat wciąż żyje. ""Psy go ogrzewają"" Włochy. Poszukiwania Karola Brożka w Apeninach Kamper Polaka odnaleziono zaparkowany nieopodal schroniska Campo Imperatore. Wewnątrz znaleziono telefon komórkowy 44-latka, umowę najmu pojazdu i inne dokumenty tożsamości. Akcja poszukiwawcza rozpoczęła się w poniedziałek, 24 listopada. Początkowo Alpejskie Pogotowie Ratunkowe i straż pożarna prowadziły poszukiwania wyłącznie drogą lądową z powodu silnego wiatru i słabej widoczności, które uniemożliwiły użycie śmigłowców. W ostatnich dniach prowadzono również poszukiwania z powietrza z użyciem śmigłowca wyposażonego w technologię Recco do wykrywania urządzeń elektronicznych. ""Zlokalizowano ostatnie sygnały logowania GPS z zegarka"" W środę, 3 grudnia, siostra zaginionego przekazała w mediach społecznościowych najnowsze informacje. ""Zlokalizowano ostatnie sygnały logowania GPS z zegarka Garmin Karola!"" — napisała siostra zaginionego. W kolejnym wpisie opublikowanym w czwartek, 4 grudnia, dodała, że wraz z nadejściem dnia służby wznowiły poszukiwania jej brata. ""Współpraca między wszystkimi okazuje się kluczowa, a dzięki synergii wypracowanej w ciągu ostatnich kilku dni, ślady GPS z jego zegarka Garmin zostały w końcu zlokalizowane. Ufam w staranną i kompetentną pracę ratowników, koordynowaną przez organy ścigania, mając nadzieję, że z każdym dzisiejszym krokiem będziemy bliżej jego odnalezienia"" — przekazała kobieta. Włoski portal neveappennino.it donosi, że pojazd, którym polski turysta dotarł do Campo Imperatore został w ciągu ostatnich kilku godzin przetransportowany z miejsca postoju. Operację przeprowadziła wyspecjalizowana firma na polecenie włoskich władz. Warunki w górach wciąż są trudne. Opady śniegu znacząco utrudniają działania ratowników na dużych wysokościach. Ważny apel w sprawie psów zaginionego Polaka Na włoskiej grupie SOS Animali Abruzzo opublikowano post, w którym podano dokładny opis dwóch psów, które towarzyszyły Karolowi Brożkowi. ""Poszukiwania Karola trwają i dziś dotarły do ​​nas ważne informacje do weryfikacji. Oto jego dwa psy: Kraken, starszy, biały pies, to szczeniak, który nie ma nawet roku; Pirat to najstarszy pies, który jest bardziej związany z Karolem. Mogą nadal być z nim, ale mogły się rozdzielić. Apelujemy do wszystkich mieszkańców wiosek otaczających Campo Imperatore o zwrócenie na nie uwagi podczas waszych spacerów. To psy zsocjalizowane i nieagresywne. Jeśli je widzicie (nawet jednego), uratujcie je i skontaktujcie się z nami"" — przekazano we wpisie. Zobacz także: Tajemnicze zaginięcie Polaka we Włoszech. Zniknął wraz z psami. Pozostał po nim tylko kamper"
Polska,Minęły trzy lata od tragedii w Przewodowie. Pamięć o ofiarach ciągle trwa,https://www.fakt.pl/wydarzenia/polska/lublin/tragedia-w-przewodowie-wstrzasnela-polska-mieszkancy-nie-zapominaja/sjxqg03,"Thu, 04 Dec 2025 12:23:41 GMT","Prawie trzy lata temu w niewielkiej miejscowości Przewodów (woj. lubelskie), tuż przy granicy z Ukrainą, rozegrała się tragedia, która poruszyła nie tylko Polskę, ale i cały świat. Zabłąkana rakieta odebrała życie dwóm mieszkańcom — Bogdanowi C. (†60 l.) i Bogusławowi W. (†62 l.). Do dziś pamięć o tamtych, tragicznych wydarzeniach jest ciągle żywa. W pierwszą rocznicę, na terenie gospodarstwa rolnego, gdzie doszło do tragicznego zdarzenia, odsłonięto symboliczną tablicę upamiętniającą Bogdana i Bogusława. Skromny obelisk, na którym widnieje cytat Wisławy Szymborskiej: ""Umarłych wieczność dotąd trwa, dokąd pamięcią im się płaci"", do dziś przypomina o tej bolesnej stracie zarówno mieszkańcom, jak i przyjezdnym. Tragedia, w Przewodowie wstrząsnęła Polską. W wybuchu rakiety zginęło dwóch mieszkańców miejscowości Przypomnijmy, że 15 listopada 2022 r. rakieta, która przyleciała z terenów ogarniętej wojną Ukrainy, uderzyła w budynki gospodarstwa rolnego w Przewodowie. Zginęli dwaj mężczyźni, którzy akurat zajmowali się codziennymi obowiązkami. Rozładowywali ostatni tego dnia transport kukurydzy przywiezionej z pobliskiego pola. Wtedy pojawiła się rakieta i uderzyła w ciągnik i budynek wagi. Bogdan C. i Bogusław W. nie mieli żadnych szans na ratunek. Zginęli na miejscu. — Tyle tu pól dookoła. Rakieta nie mogła uderzyć gdzieś indziej? To byli porządni ludzie, znaliśmy ich wszyscy, lubiliśmy — mówiła podczas rozmowy z reporterem ""Faktu"" jedna z mieszkanek Przewodowa. Początkowo podejrzewano, że za atakiem stoją Rosjanie. Jednak śledztwo wykazało, że rakieta (produkcji rosyjskiej) pochodziła z ukraińskiego systemu obronnego. Dochodzenie w tej sprawie ciągle trwa. Z powodu braku współpracy ze strony ukraińskiej Prokuratura Krajowa podjęła w styczniu 2024 r. decyzję o zawieszeniu śledztwa. Po tragedii życie w Przewodowie stopniowo wróciło do normy. Zniszczony budynek został rozebrany, a lej po wybuchu wyrównano. Mężczyźni z honorami spoczęli na miejscowym cmentarzu w sąsiednich grobach. Uroczystości pogrzebowe miały charakter państwowy i zgromadziły wiele osób. Rok później dzięki inicjatywie pracodawcy zmarłych, ich pamięć została uwieczniona na prostym, ale wymownym obelisku. Choć od tego tragicznego dnia minęły już trzy lata, ból po stracie Bogdana i Bogusława wciąż jest żywy w sercach ich bliskich i sąsiadów. Ludzie ciągle mają w pamięci, kompletnie niewytłumaczalną dla wszystkich, śmierć swoich sąsiadów."
Polska,Trzymała na rękach sine dziecko i błagała o pomoc. Dramat w Augustowie,https://www.fakt.pl/wydarzenia/polska/bialystok/augustow-trzymala-na-rekach-sine-dziecko-i-blagala-o-pomoc/jjrrhf3,"Thu, 04 Dec 2025 12:18:54 GMT","Podbiegła do policjanta. Na rękach trzymała swoja córeczkę. Była sina. Nie oddychała. Funkcjonariusz wezwał pogotowie i sam ruszył z ratunkiem. Pomimo udzielonej pomocy, dziecko wciąż nie oddychało. Dramat w Augustowie (woj. podlaskie). To nie był spokojny patrol po augustowskiej ulicy tuż przy dworcu PKS. Do dzielnicowego podbiegła zrozpaczona kobieta, która trzymała na rękach sześciotygodniowe dziecko. Dziewczynka nagle przestała oddychać. Była sina. Augustów. Matka błagała o pomoc dla dziecka. Dziewczynka nie oddychała Funkcjonariusz natychmiast zaczął udzielać pomocy maleństwu. Powiadomił też dyżurnego i wezwał karetkę pogotowia. Niemowlę nie oddychało. Odsłonięte części ciała oraz twarz miało sine. Mundurowy położył dziecko na swojej ręce i kilkukrotnie uderzył dziewczynkę między łopatkami. Nie przyniosło to jednak rezultatu. Dziewczynka nadal nie oddychała – przekazała nam augustowska policja. Z ratunkiem przybyli kolejni policjanci. Mundurowi wspólnie zaczęli resuscytację krążeniowo-oddechową. Wreszcie zauważyli upragniony widok. Dziewczynka zaczęła się ruszać, odzyskała oddech. Masaż serca przywrócił funkcje życiowe niemowlęciu. Dziewczynka odzyskała krążenie i oddech. Zaczęła ruszać rączkami i nóżkami. Jej twarz odzyskała kolor. Policjanci przekazali maleństwo pod opiekę wezwanemu na miejsce zespołowi ratownictwa medycznego – wskazała augustowska komenda. Dziecko trafiło do szpitala. Gdyby nie szybka i skuteczna reakcja policjantów, ta historia mogłaby skończyć się tragicznie. Najpierw zmarło dziecko, potem ona. Krzysztof usłyszał wyrok. Zatrważające szczegóły tragedii (Źródło: Fakt.pl, policja)"
Polska,Putin o zakończeniu wojny. Wskazał warunek,https://dorzeczy.pl/swiat/815153/wojna-na-ukrainie-putin-konflikt-zakonczy-sie-gdy-rosja-osiagnie-swoje-cele.html,"Thu, 04 Dec 2025 22:04:00 +0100","– Rosja zakończy wojnę, gdy zrealizuje swoje cele – stwierdził przywódca w rozmowie z telewizją India Today. Putin nawiązał do działań podejmowanych przez prezydenta Stanów Zjednoczonych Donalda Trumpa na rzecz porozumienia pokojowego. – To złożone zadanie i trudna misja, którą prezydent Trump sam sobie wyznaczył. Osiągnięcie konsensusu między stronami konfliktu nie jest łatwe, ale wierzę, że prezydent Trump szczerze się o to stara – powiedział prezydent Rosji. – Uważam, że powinniśmy zaangażować się w te wysiłki, a nie je utrudniać – dodał. Putin: Rosja została zmuszona do interwencji Putin uparcie prezentował narrację, według której to nie Moskwa jest odpowiedzialna za rozpoczęcie wojny na Ukrainie. Jak twierdził, Rosja została ""zmuszona"" do interwencji z powodu działań ""ukraińskich nacjonalistów z inspiracji Zachodu"". Rosyjski przywódca powiedział, że ""specjalna operacja wojskowa nie jest początkiem wojny, ale raczej próbą zakończenia wojny, którą Zachód rozpalił, wykorzystując ukraińskich nacjonalistów"". Putin zaznaczył, że konflikt dobiegnie końca dopiero wówczas, gdy Moskwa zrealizuje swoje cele. W rozmowie z India Today pojawił się również wątek NATO-wskich aspiracji Ukrainy. Prezydent Rosji stwierdził, że starania Kijowa o członkostwo w Sojuszu Północnoatlantyckim są uznawane przez Kreml jako bezpośrednie zagrożenie. – Każdy kraj, w tym Ukraina, ma prawo wybrać środki własnej obrony i zapewnić sobie bezpieczeństwo. Czy odmawiamy tego Ukrainie? Nie. Ale nie można tego akceptować, jeśli odbywa się to kosztem Rosji – stwierdził Putin. Co zawiera plan pokojowy? Prezydent Rosji zabrał głos Putin powiedział z kolei w wywiadzie dla dziennika ""The Times od India"", że propozycje dotyczące rozwiązania konfliktu na Ukrainie, przedstawione przez amerykańskich wysłanników Steve'a Witkoffa i Jareda Kushnera, opierają się na porozumieniach osiągniętych podczas szczytu Rosja-USA na Alasce. Witkoff i Kushner rozmawiali z Rosjanami we wtorek (2 grudnia) na Kremlu. Negocjacje trwały blisko pięć godzin, ale nie przyniosły przełomu. Plan, o którym dyskutowano, zakłada m.in. rosyjską kontrolę nad całym Donbasem, zamknięcie Ukrainie drzwi do NATO oraz ograniczenie liczebności armii ukraińskiej do 600 tys. żołnierzy. Jak zaznaczył Władimir Putin, choć 28-punktowy plan jest nadal aktualny i omawiany, Waszyngton zaproponował podzielenie go na cztery oddzielne pakiety. – Po prostu podzielili te 28 lub 27 punktów na cztery pakiety. I zaproponowali omówienie tych czterech pakietów z nami. Ale w rzeczywistości są to te same punkty – powiedział rosyjski przywódca, cytowany przez agencję TASS. Czytaj też: Rosja i Indie dobiły targu. Atomowy okręt podwodny za 2 mld dolarówCzytaj też: ""Musimy chronić Wołodymyra"". Wyciekł zapis poufnej rozmowy"
Polska,"""Kuriozalny skład"". Magierowski ostro o delegacji USA wysłanej do Putina",https://dorzeczy.pl/opinie/815150/magierowski-ostro-o-delegacji-usa-wyslanej-do-putina.html,"Thu, 04 Dec 2025 21:59:00 +0100","W skład amerykańskiej delegacji weszli Steve Witkoff – biznesmen i bliski znajomy Donalda Trumpa oraz Jared Kushner, jego zięć i nieformalny doradca. Według Magierowskiego taka konfiguracja personalna jest nie tylko zaskakująca, ale wręcz kompromitująca z perspektywy dyplomacji światowej. ""Nie znają Rosji, nie znają języka, ani rosyjskiej mentalności"" – To był kuriozalny skład – stwierdził jednoznacznie. Jak podkreślił, obaj wysłannicy są zupełnie pozbawieni kompetencji, które na tym szczeblu negocjacji powinny być podstawą jakiejkolwiek rozmowy. – Ci dwaj panowie są bez najmniejszego doświadczenia dyplomatycznego. Nie znają Rosji, nie znają języka, ani rosyjskiej mentalności – wyliczał. Magierowski zaznaczył, że misja Witkoffa i Kushnera wygląda przede wszystkim na decyzję personalną wynikającą z pełnej lojalności wobec Trumpa, a nie z ich faktycznych kwalifikacji. – Są lojalni wobec swojego szefa, prezydenta USA. Zostali wykorzystani na tym polu – ocenił. Były ambasador zwrócił uwagę, że brak przygotowania merytorycznego i dyplomatycznego może znacząco obniżyć efektywność rozmów, zwłaszcza z przeciwnikiem tak doświadczonym jak Rosja. Podkreślił, że w przypadku negocjacji dotyczących bezpieczeństwa Europy i zakończenia wojny w Ukrainie wysyłanie osób bez zaplecza politycznego przypomina bardziej gest symboliczny niż realną próbę osiągnięcia przełomu. – Efektów negocjacji nie widzimy – dodał Magierowski, sugerując, że delegacja w takiej formie nie mogła przynieść wymiernych rezultatów. Doniesienia o ""obietnicy"" dla Putina Według relacji ""Kyiv Post"", powołującej się na rosyjską narrację, Witkoff i Kushner mieli podczas wizyty w Moskwie ""obiecać"" Władimirowi Putinowi, że po rozmowach wrócą bezpośrednio do Waszyngtonu, z pominięciem spotkania z prezydentem Ukrainy Wołodymyrem Zełenskim. Strona amerykańska nie potwierdza, aby Kreml oficjalnie wysuwał taki warunek ani aby delegacja USA złożyła podobną deklarację. Doradca Putina, Jurij Uszakow, sugerował jednak po spotkaniu, że wysłannicy Trumpa faktycznie polecą prosto do USA. To mogło mieć wpływ na odwołanie planowanego wcześniej spotkania w Brukseli, choć nie zostało to oficjalnie potwierdzone. O rozmowach w Brukseli informował wcześniej dziennikarz Axios, Barak Ravid. Magierowski, komentując działania delegacji, zwrócił uwagę, że sytuacja ta pokazuje również, jak nieprzewidywalne i potencjalnie ryzykowne może być wysyłanie osób nieprzygotowanych do rozmów o tak wysokiej randze. Czytaj też: Zaskakująca decyzja Trumpa. USA luzują sankcje na ŁukoilCzytaj też: Spotkanie z Witkoffem odwołane. Zełenski wraca do Kijowa"
Polska,"""Atak hybrydowy"". Incydent podczas lotu Zełenskiego",https://dorzeczy.pl/swiat/815147/irlandia-drony-sledzily-samolot-z-zelenskim-sluzby-to-atak-hybrydowy.html,"Thu, 04 Dec 2025 21:35:00 +0100","Jak podaje ""The Journal"", gdy w poniedziałkową noc maszyna z Zełenskim na pokładzie znalazła się w irlandzkiej przestrzeni powietrznej, zaczęła być śledzona przez cztery bezzałogowce. Drony wojskowe miały wystartować z okolic Dublina, by następnie skierować się w stronę trasy przelotu prezydenta Ukrainy. W ten sposób naruszona została irlandzka przestrzeń powietrzna. Irlandzkie służby: To atak hybrydowy Ostatecznie samolot z Zełenskim na pokładzie wylądował wcześniej niż planowano, natomiast bezzałogowce dotarły na miejsce, w którym miała znaleźć się maszyna o czasie planowanego przylotu. ""Następnie drony krążyły nad okrętem irlandzkiej marynarki wojennej, który potajemnie został rozmieszczony na potrzeby wizyty Zełenskiego"" – informuje na polsatnews.pl. Jak podają irlandzkie media, służby ustalają pochodzenie dronów. Incydent jest uznawany przez Dublin za ""atak hybrydowy"". Życie Zełenskiego zagrożone? Jest ostrzeżenie Niemieccy dziennikarze dotarli do anglojęzycznej transkrypcji poufnej telekonferencji, do której doszło w poniedziałek. Wzięli w niej udział ukraiński przywódca oraz najważniejsi przywódcy państw europejskich. W tym gronie znalazł się również premier Polski Donald Tusk. Jak relacjonuje ""Der Spiegel"", prezydent Francji Emmanuel Macron ostrzegł rozmówców, że istnieje ryzyko wariantu, w którym Stany Zjednoczone zdradzą Ukrainę w sprawie terytoriów, nie zapewniając jej jasnych gwarancji bezpieczeństwa. To właśnie francuski przywódca stwierdził, że Zełenski znajduje się w ""poważnym niebezpieczeństwie"". Z kolei kanclerz Niemiec Friedrich Merz miał zalecić prezydentowi Ukrainy ""szczególną ostrożność"" w najbliższych dniach, wskazując, iż amerykańscy doradcy Donalda Trumpa – Steve Witkoff i Jared Kushner – prowadzą niejasną grę zarówno z Europą, jak i Kijowem. W podobnym duchu miał wypowiedzieć się również prezydent Finlandii Alexander Stubb, który podkreślił, że ""nie można zostawić Ukrainy i Wołodymyra samych z tymi ludźmi"". Również sekretarz generalny NATO Mark Rutte wyraził takie stanowisko, a jednocześnie podkreślił konieczność ochrony Wołodymyra Zełenskiego. Czytaj też: ""Musimy chronić Wołodymyra"". Wyciekł zapis poufnej rozmowyCzytaj też: Zaskakująca decyzja Trumpa. USA luzują sankcje na Łukoil"
Polska,Zaskakująca decyzja Trumpa. USA luzują sankcje na Łukoil,https://dorzeczy.pl/ekonomia/815144/zaskakujaca-decyzja-trumpa-usa-luzuja-sankcje-na-lukoil.html,"Thu, 04 Dec 2025 21:23:00 +0100","Departament Skarbu poinformował, że czasowo zawiesza ograniczenia dotyczące transakcji związanych ze stacjami paliw Łukoila działającymi poza Rosją, aby umożliwić ich dalsze funkcjonowanie. Warunek jest jeden, dochody z tej działalności nie mogą trafiać do Rosji. Licencja ma obowiązywać do 29 kwietnia 2026 r. Decyzja ma uchronić przed sankcjami wtórnymi Decyzja ma uchronić zagranicznych klientów oraz partnerów koncernu przed sankcjami wtórnymi. To znaczący zwrot, biorąc pod uwagę, że jeszcze pod koniec października Waszyngton ogłosił szeroko zakrojone sankcje wobec Łukoilu, Rosnieftu i 34 ich spółek zależnych. Tuż po tym okazało się, że Łukoil zamierza sprzedać wszystkie swoje zagraniczne aktywa. Do transakcji zgłosił się Gunvor, globalny gigant handlu ropą, założony przez miliardera Giennadija Timczenkę, bliskiego współpracownika Władimira Putina. Gunvor miał przejąć 100 proc. udziałów w spółce Lukoil International GmbH, odpowiadającej za działalność koncernu poza Rosją. Zwrot po wizycie wysłannika Trumpa w Moskwie Wprowadzenie sankcji 22 października miało zmusić Rosję do negocjacji ws. zawieszenia broni na Ukrainie. Donald Trump podkreślał, że ograniczenia są „ogromne” i uderzają w budżet Rosji oparty na sprzedaży ropy. Jednak według najnowszych raportów amerykańskiego wywiadu Władimir Putin ma być jeszcze bardziej zdeterminowany niż kiedykolwiek, by kontynuować działania wojenne, niezależnie od kosztów ludzkich i ekonomicznych. Ogłoszenie czasowego złagodzenia sankcji pojawiło się zaledwie dwa dni po wizycie w Moskwie Steve’a Witkoffa, wysłannika prezydenta USA. Choć rozmowy z Putinem nie przyniosły przełomu, Amerykanie tuż po nich wrócili do Waszyngtonu, rezygnując z planowanego spotkania z ukraińskim prezydentem Wołodymyrem Zełenskim w Brukseli. Czytaj też: Von der Leyen stawia wszystko na jedną kartę. Chodzi o ogromne pieniądzeCzytaj też: ""Musimy chronić Wołodymyra"". Wyciekł zapis poufnej rozmowy"
Polska,"""Było lepiej niż teraz"". Poseł Razem zaskoczył słowami o PiS",https://dorzeczy.pl/opinie/815138/dramat-sluzby-zdrowia-konieczny-za-pis-bylo-lepiej-niz-za-tuska.html,"Thu, 04 Dec 2025 20:58:00 +0100","Według relacji medialnych wiele szpitali musiało wstrzymać przyjmowanie pacjentów bądź przełożyć zaplanowane wcześniej zabiegi i operacje. Sytuacja jest szczególnie niebezpieczna dla pacjentów onkologicznych, którzy muszą otrzymać leczenie. Tymczasem Naczelna Izba Lekarska alarmowała niedawno, że pacjenci z nowotworami są odsyłani do innych szpitali. Ministerstwo Zdrowia i NFZ twierdzą, że takie sytuacje nie miały miejsca. Donald Tusk zapewnił podczas czwartkowej konferencji prasowej, że NFZ nie jest bankrutem, a wszystkie zakontraktowane świadczenia zostaną opłacone. – Jestem przekonany, że większość na tej sali o tym dobrze wie, że Narodowy Fundusz Zdrowia nie jest bankrutem. Ta teza się pojawia często w przestrzeni publicznej. W obrocie gospodarczym [...] macie państwo bardzo mało tak rzetelnych płatników, jak Narodowy Fundusz Zdrowia, jeśli chodzi o płacenie tego, do czego NFZ się zobowiązał wobec podmiotów – powiedział szef rządu. Poseł Partii Razem: Nie stać nas na to Do sytuacji polskiej służby zdrowia odniósł się w rozmowie na antenie RMF FM poseł Partii Razem, Maciej Konieczny. – Nie stać nas, żeby np. osoby chorujące na zaćmę nie pracowały i nie odprowadzały podatków, bo nie stać ich na leczenie. Nie stać nas na to, żeby ze względu na cięcia w diagnostyce ludzie później trafiali do szpitali, bo to leczenie wtedy będzie droższe – powiedział parlamentarzysta. Konieczny zwrócił uwagę, że bieżące oszczędności w perspektywie 5 czy 10 lat oznaczają większe koszty. – Mówimy o pełzające prywatyzacji ochrony zdrowia. Jeżeli nie ma wystarczającego finansowania, ludzie nie otrzymują leczenia. Ci, których na to stać, idą do sektora prywatnego i tam się robi prywatny zarobek dla określonych firm – zauważył. Za PiS było lepiej z finansami służby zdrowia? Konieczny bez ogródek Polityk stwierdził, że w Polsce powinno się zakazać lekarzom pracy w publicznej i prywatnej służbie zdrowia jednocześnie. Jak wskazał, można znaleźć sposoby, by zwiększyć finansowanie ochrony zdrowia, np. poprzez opodatkowanie fundacji rodzinnych i spekulacji mieszkaniowych. Na pytanie, czy w okresie rządów PiS sytuacja finansowa w służbie zdrowia była lepsza, Konieczny odpowiedział: ""Jeżeli policzyć długość kolejek i na ile wystarcza w NFZ do końca roku, to tak"". – To są obiektywne wskaźniki. Nie było dobrze, było źle, ale było lepiej niż teraz – dodał. Jak zaznaczył parlamentarzysta, ""należy zlikwidować składkę zdrowotną i wprowadzić finansowanie z budżetu, z systemem podatków progresywnych"". Czytaj też: Bogucki: Polska służba zdrowia jest w głębokiej zapaściCzytaj też: Rzecznik rządu: Pacjenci z całą pewnością mogą czuć się bezpiecznie"
Polska,Berek o tajnym posiedzeniu Sejmu: Istotna informacja,https://dorzeczy.pl/opinie/815135/minister-berek-o-tajnym-posiedzeniu-sejmu-istotna-informacja.html,"Thu, 04 Dec 2025 20:54:00 +0100","Premier Donald Tusk w czwartek poinformował, że na piątkowym posiedzeniu Sejmu przedstawi ""pilną informację dotyczącą bezpieczeństwa państwa"". Jednocześnie przekazał, że zwrócił się do marszałka Włodzimierza Czarzastego z wnioskiem o utajnienie pierwszego punktu obrad. – Oczywiście z istoty tego, że posiedzenie jest tajne, a to oznacza, że nie mamy możliwości informowania o tym, co premier zamierza posłom, posłankom przedstawić – mówił w TVP Info Maciej Berek, minister nadzoru nad wdrażaniem polityki rządu. – Natomiast premier rzadko prosi o to, żeby móc przedstawić informację, jeszcze rzadziej prosi o to, aby móc zrobić to w trybie tajnym. Więc myślę, że jest to informacja dla wszystkich bardzo istotna, pokazująca pewne aspekty istotne dla bezpieczeństwa państwa – przekazał. Zgodnie z harmonogramem, posiedzenie Sejmu rozpocznie się o godz. 9:00 od prac nad ustawą budżetową na 2026 r., po czym ma zostać przeprowadzona tajna część obrad. – Tajne znaczy tajne. Bardzo poważne sprawy – powiedział Tusk, pytany o temat swojego wystąpienia. Według nieoficjalnych ustaleń mediów, informacja premiera ma dotyczyć kryptowalut oraz ""pojawiającego się rosyjskiego śladu"". Bosak: Tusk ma mówić o rosyjskiej siatce 30 osób Krzysztof Bosak twierdzi, że podczas tajnej części premier ma przedstawić znane już od kilku dni opinii publicznej informacje o śledztwie ABW dotyczącym co najmniej 30-osobowej grupy przestępczej działającej na rzecz rosyjskich służb specjalnych. Grupa ta miała prowadzić w Polsce działania szpiegowskie, sabotażowe, dywersyjne i propagandowe, o czym ABW informowało na swojej stronie internetowej 2 grudnia. Według Bosaka, Tusk ma wskazać na rzekomego koordynatora siatki: 28-letniego obywatela Rosji, Michaiła M., mieszkającego w obwodzie moskiewskim. Według opisu ma on być powiązany z FSB, a jego zadaniem miało być wydawanie poleceń członkom grupy i nadzorowanie ich działań. Bosak powołuje się również na ujawnione wcześniej przez ABW informacje o wykorzystaniu kryptowalut: Michaił M. miał dzięki specjalistycznej wiedzy zakładać i obsługiwać portfele służące do finansowania operacji grupy. Atak na prezydenta Karola Nawrockiego W ocenie wicemarszałka Sejmu, premier ma zakończyć swoje wystąpienie krytyką prezydenta Karola Nawrockiego, który kilka dni temu zawetował ustawę o kryptowalutach. Tusk ma też zapowiedzieć ponowne złożenie projektu. Bosak podkreśla, że publikuje te informacje już dziś, ponieważ ""posłowie którzy to jutro usłyszą nie będą mogli tego powtórzyć w mediach ze względu na utajnienie obrad"". Czytaj też: Sejm o utajnieniu obrad. Zapowiedziano zmiany"
Polska,Wybory parlamentarne w tę niedzielę? Jedna partia wyraźnie traci,https://dorzeczy.pl/opinie/815132/wybory-parlamentarne-w-te-niedziele-pis-ze-spora-strata.html,"Thu, 04 Dec 2025 20:45:00 +0100","Na trzecim miejscu plasuje się Konfederacja. Jednocześnie Polacy deklarują wysoką gotowość do udziału w wyborach, choć nastroje społeczne pozostają zmienne. Wysoka gotowość wyborcza Polaków Na początku grudnia aż 74 proc. Polaków deklaruje chęć udziału w wyborach parlamentarnych, gdyby odbywały się one w najbliższą niedzielę. 51 proc. respondentów mówi o zdecydowanej gotowości, 23 proc. zadeklarowało, że raczej poszłoby do urn, 11 proc. na pewno nie zagłosuje, 9 proc. raczej nie wzięłoby udziału w wyborach a 6 proc. nie ma jeszcze zdania. Największą chęć udziału deklarują osoby powyżej 60. roku życia oraz osoby z wykształceniem średnim i wyższym. PiS z historycznym spadkiem W grudniowym sondażu pierwsze miejsce zajmuje Koalicja Obywatelska, którą wskazało 31,7 proc. badanych. To stabilny wynik, choć nieco niższy w porównaniu z początkiem listopada. Drugie miejsce zajmuje Prawo i Sprawiedliwość, uzyskując 25,1 proc. poparcia – to najniższy wynik partii w 2025 roku w badaniach Opinia24. Na trzecim miejscu uplasowała się Konfederacja z wynikiem 14,6 proc., notując wzrost o 2 punkty procentowe względem poprzedniego badania i umacniając swoją pozycję jako trzecia siła polityczna. Poza podium sytuacja prezentuje się następująco: Nowa Lewica – 6,6 proc., Konfederacja Korony Polskiej – 6,2 proc., Partia Razem – 4,6 proc., Polska 2050 – 2,8 proc., PSL – 1,2 proc. z kolei 6,2 proc. ankietowanych nie potrafiło wskazać, na kogo oddaliby głos. Jak wyniki Opinia24 wypadają na tle sondażu OGB? Na tle wcześniejszego, listopadowego sondażu OGB, w którym Koalicja Obywatelska uzyskała 38,01 proc., PiS 27,97 proc., a Konfederacja 13,97 proc., grudniowe dane Opinia24 prezentują niższe poparcie dla dwóch największych partii, ale zarazem potwierdzają ten sam układ sił: wyraźne prowadzenie KO, słabnący PiS oraz stabilną pozycję Konfederacji. Co istotne, w badaniu OGB obserwowano wyraźny wzrost pozytywnych ocen rządu Donalda Tuska, co może częściowo tłumaczyć przewagę KO w tamtym sondażu. Jednocześnie najnowsze wyniki Opinia24 wskazują, że mimo poprawy ocen rządu, poparcie dla głównych partii zaczyna się stabilizować na niższych poziomach. Czytaj też: Morawiecki uderza w Żurka: Tą polityczną zupą nikt się nie najeCzytaj też: Rozliczenia w PZU. Spółka szykuje roszczenia wobec byłej prezes"
Polska,Ćwiczenia NATO blisko granicy z Rosją. Polacy brali udział,https://dorzeczy.pl/swiat/815123/manewry-nato-freezing-winds-25-polacy-u-wybrzezy-finlandii.html,"Thu, 04 Dec 2025 20:18:00 +0100","Ćwiczono ochronę infrastruktury krytycznej, poszukiwanie min i zwalczanie aktów dywersji. Jak przekazało w mediach społecznościowych Dowództwo Operacyjne Rodzajów Sił Zbrojnych, w działaniach wziął udział polski Kontyngent Wojskowy Noteć 2025. Komunikat wskazuje, że żołnierze szkolili się w trudnym archipelagowym rejonie Bałtyku, a także doskonalili współdziałanie w zimowych warunkach. ""Scenariusz manewrów obejmował m. in. ochronę szlaków żeglugowych i infrastruktury krytycznej, poszukiwanie oraz neutralizację min, obronę przed desantem i zwalczanie aktów dywersji"" – poinformowało Dowództwo Operacyjne Rodzajów Sił Zbrojnych. W ćwiczeniach wzięło udział prawie 5 tys. uczestników, a także ponad 20 okrętów z 11 państw Sojuszu Północnoatlantyckiego. Manewry rozpoczęły się 24 listopada. Polskę w działaniach reprezentowały ORP ""Necko"" i ORP ""Albatros"". Niemcy przysyłają do Polski swoje wojska Bundeswehra przysyła do Polski myśliwce i ok. 150 żołnierzy. Działania mają na celu zwiększenie ochrony wschodniej flanki NATO. Jak podaje agencja DPA, Luftwaffe przesunęła myśliwce bojowe nad Wisłę. Władze sił powietrznych przekazały, że z lotniska wojskowego Nörvenich wystartowało kilka Eurofighterów, by przemieścić się do polskiej bazy wojskowej w Malborku. Decyzja o zmianie lokalizacji stacjonowania samolotów stanowi reakcję na naruszenia przestrzeni powietrznej przez rosyjskie samoloty w rejonie Morza Bałtyckiego, a także na przypadki wtargnięcia dronów-kamikadze na teren państw Sojuszu Północnoatlantyckiego. Minister obrony Niemiec Boris Pistorius zapowiedział podjęcie takich działań już w połowie października. – Dzięki tej misji nasi żołnierze, obok naszej grupy alarmowej stacjonującej od sierpnia w Rumunii, wnoszą kolejny cenny wkład w ochronę wschodniej części terytorium sojuszu. W ten sposób dajemy kolejny wyraźny sygnał wsparcia dla naszego sąsiada, Polski, oraz dla całego NATO – powiedział inspektor sił powietrznych generał broni Holger Neumann, cytowany przez Deutsche Welle. Czytaj też: Poufna rozmowa. Zastanawiające reakcje ZachoduCzytaj też: Doniesienia o planach powrotu na Ukrainę. To zwiastun końca wojny?"
Polska,Zaproszenie na szczyt G20. Rose: Polska to jeden z cudów świata,https://dorzeczy.pl/kraj/815120/szczyt-g20-ambasador-usa-o-polsce-jeden-z-cudow-tego-swiata.html,"Thu, 04 Dec 2025 20:08:00 +0100","W przyszłym roku Stany Zjednoczone po raz pierwszy od 2009 r. będą gościć 20 największych gospodarek świata. Wydarzenie odbędzie się w grudniu w Miami. Na szczyt zaproszona zostanie Polska. Tak zdecydował prezydent USA. ""Polska jest jednym z cudów tego świata – rosnącą potęgą globalną, gospodarką sięgającą biliona dolarów, najsilniejszą armią w Europie, najszybciej rozwijającym się państwem regionu i strażnikiem wschodniej flanki NATO. Prezydent Donald Trump dostrzegł to jako pierwszy, i wspólnie z sekretarzem Markiem Rubio zapewnia Polsce bezprecedensowe wsparcie – bo w nowej epoce pełnej wyzwań wzmacnianie Polski to działanie w ramach doktryny America First"" – decyzję przywódcy komentuje ambasador USA w RP Tom Rose. Dyplomata skomentował komunikat sekretarza stanu USA Marco Rubio. ""Na amerykański szczyt G20 zaprosimy przyjaciół, sąsiadów i partnerów. Powitamy największe gospodarki świata, a także rozwijających się partnerów i sojuszników. W tym także Polskę – kraj niegdyś uwięziony się za żelazną kurtyną, a dziś należący do 20 największych gospodarek świata, który dołączy do nas, by zająć swoje zasłużone miejsce w G20. Sukces Polski pokazuje, że patrzenie w przyszłość jest lepszą drogą niż skupianie się na zaszłościach. Jest również dowodem na to, że partnerstwo ze Stanami Zjednoczonymi i amerykańskimi firmami sprzyja wspólnemu dobrobytowi i rozwojowi"" – przekazał Rubio. USA krytykują Republikę Południowej Afryki. ""Rasowe pretensje, korupcja"" W dalszej części komunikatu Rubio skrytykował Republikę Południowej Afryki, gospodarza tegorocznego szczytu G20, który odbył się w listopadzie w Johannesburgu. Nie uczestniczył w nim prezydent USA Donald Trump. RPA ""weszła w epokę po zimnej wojnie z silnymi instytucjami, doskonałą infrastrukturą i globalną dobrą wolą"", jednak następcy Nelsona Mandeli ""zastąpili pojednanie polityką redystrybucyjną, która zniechęcała do inwestycji i zmusiła najzdolniejszych obywateli RPA do wyjazdu"". ""Rasowy parytet sparaliżował sektor prywatny, a korupcja doprowadziła państwo do bankructwa"" – stwierdził sekretarz stanu. Jego zdaniem, ""gospodarka RPA uległa stagnacji z powodu uciążliwych przepisów opartych na rasowych pretensjach i kraj znajduje się zdecydowanie poza grupą 20 największych gospodarek uprzemysłowionych"". Czytaj też: 100 mln dolarów dla Ukrainy. Ambasador USA dziękuje MSZ"
Polska,"""Polskie władze muszą zareagować"". Konsul reaguje pobicie ukraińskich uczniów",https://dorzeczy.pl/opinie/815117/konsul-ukrainy-komentuje-pobicie-uczniow-w-slupsku.html,"Thu, 04 Dec 2025 19:58:00 +0100","– Nie może być takiego zachowania na tle narodowościowym. Polskie władze i polskie społeczeństwo muszą zareagować. Jeśli nagrania się potwierdzą, muszą zostać wyciągnięte konsekwencje – twierdzi Ołeksandr Płodysty, konsul generalny Ukrainy w Gdańsku. To jego pierwsza publiczna reakcja na ujawnione nagrania z lekcji w słupskiej budowlance oraz na brutalny atak, którego ofiarami zostali dwaj ukraińscy uczniowie. ""To, co zobaczyłem, jest niedopuszczalne"" Płodysty podkreśla, że nagrania, na których słychać, jak nauczyciel wyzywa ukraińskich uczniów od ""swołoczy"" i grozi im niezaliczeniem egzaminu, budzą jego ""bardzo negatywną ocenę"". – Państwo polskie musi zastanowić się, jak zapobiegać takim sytuacjom. To jest absolutnie nie do przyjęcia. To dorośli – nauczyciele, instytucje – mają dawać przykład. Tutaj tego przykładu zabrakło – zaznacza dyplomata. Konsul dodaje, że żałuje, iż rodzice nie zgłosili się do niego wcześniej. Sprawa dotyczy wydarzeń, do których miało dojść w ostatnich dniach w Słupsku. Nagłośnił ją mecenas Dawid Dehnert, do którego zgłosił się rodzic jednego z poszkodowanych uczniów. Z nagrań, które zostały mu zaprezentowane ma wynikać, że nauczyciel w wulgarny i pogardliwy sposób zwracał się do uczniów z Ukrainy. Padały słowa: ""Jak będziecie zdawać następny egzamin, na pewno nie zdacie. Ponieważ udowodnię wam, kto to jest Polak"". Nauczyciel miał nie reagować również na prowokacje polskich uczniów, którzy podczas zajęć puszczali dźwięki spadających bomb, mówiąc do Ukraińców ""czas się schować"". Brutalny atak przed szkołą Sytuacja eskalowała po lekcjach. Jak opisuje Onet, dwaj ukraińscy uczniowie zostali napadnięci przez starszych uczniów szkoły. – Jeden z napastników splunął w twarz 16-latkowi i krzyknął: ""Na front, k… ukraińska!"", po czym zaczął go bić. Drugi dołączył – relacjonuje prawnik Dehnert. Drugi z Ukraińców został uderzony w tył głowy. Jedna z ofiar ma złamany obojczyk, u drugiej podejrzewa się wstrząśnienie mózgu. Według relacji rodziców grupa agresorów krzyczała wcześniej: ""j…ać Ukrainę"" i ""ku…y ukraińskie"". Matka jednego z pobitych chłopców miała próbować zgłosić incydent na komisariacie jeszcze tego samego dnia. Usłyszała jednak, że ""nie ma dzielnicowego"", więc zgłoszenie nie zostanie przyjęte. Dopiero następnego dnia policja zarejestrowała zawiadomienie. Obecnie, jak przekazuje Onet, trwa postępowanie w kierunku bójki. Prawnik wskazuje, że mimo zgłoszeń, szkoła nie wdrożyła środków dyscyplinarnych wobec nauczyciela ani uczniów dopuszczających się przemocy. Nieoficjalnie wiadomo, że nauczyciel przebywa na zwolnieniu, a sprawą zajmuje się Kuratorium Oświaty. Czytaj też: Polska zalewana przez młodych Ukraińców. Takich liczb jeszcze nie byłoCzytaj też: Fatalne wieści dla Zełenskiego. Ukraińcy wydali opinię"
Polska,Kopczyński: W jakiej wojnie walczy Polska?,https://dorzeczy.pl/opinie/815111/wojna-na-ukrainie-kopczynski-w-jakiej-wojnie-walczy-polska.html,"Thu, 04 Dec 2025 19:55:00 +0100","Bartosz Kopczyński, wiceprezes Instytutu Wiedzy Społecznej im. Krzysztofa Karonia, autor książek z cyklu „Poradnik świadomego narodu”. Opinia publiczna w Polsce co chwila wstrząsana jest jakimiś propagandowymi atakami. We wrześniu były to drony, z których jeden wylądował (lub raczej został wylądowany) na klatkach z królikami, nie robiąc im szkody. Pod koniec października informowano o serii przechwyceń rosyjskich samolotów w przestrzeni powietrznej państw NATO. W listopadzie gruchnęła wieść o sabotażu na kolei, który miał polegać na wysadzeniu torów na linii Warszawa – Lublin. Na zdjęciach widać usunięty fragment szyny i żadnych śladów eksplozji. Wszystkie te zdarzenia są natychmiast przez rząd w Warszawie ogłaszane jako atak Rosji na Polskę i szerzej – na cały Zachód, więc Polska musi się przygotować do wojny z Rosją, a jedyne, co może nas uchronić, to wspieranie Ukrainy, która walczy za nas. Tymczasem jakoś wstydliwie pomija się milczeniem incydent w Przewodowie, gdzie od rakiety zginęło dwóch Polaków. Propaganda twierdziła, że rosyjska, po czym okazało się, że ukraińska. Dyrektor FBI Cash Patel w marcu 2025 r. stwierdził, że była to celowa propaganda Ukrainy, aby wciągnąć Polskę do wojny. Potwierdził to były już prezydent Duda w rozmowie z redaktorem Bogdanem Rymanowskim w sierpniu 2025 r. Notujemy też liczne w ciągu ostatnich dwóch lat przypadki podpaleń i sabotaży, a jeśli kogoś udaje się ująć, to niemal zawsze są to obywatele Ukrainy. Jeśli coś z tego przedostaje się do opinii publicznej, to stwierdzenie oficjalnej propagandy, że owi Ukraińcy działali na zlecenie służb Federacji Rosyjskiej. Wiedza ta pojawia się, zanim ktokolwiek mógłby z całą pewnością stwierdzić, kto jest sprawcą. Mamy więc bardzo sprawne służby: znają sprawców jeszcze przed zdarzeniem. Ignorują one fakt, że właśnie takie reakcje zapowiadała ukraińska aktywistka w Polsce Natalia Panczenko – posiadaczka polskiego obywatelstwa od prezydenta Dudy. Zapowiedziała profetycznie, że jeśli Polacy nie będą spolegliwie wspierać Ukraińców, to będą podpalenia sklepów i domów oraz walki. Mimo tych dowodów i poszlak propaganda ignoruje to wszystko i nadal uparcie twierdzi, że jedynym zagrożeniem dla Polski jest Rosja – i twierdzi tak zarówno propaganda rządowo-platformiana, jak i PiS-owska. Tak samo jak w sprawie plandemii, tak samo w sprawie wojny ukraińskiej obydwa oficjalnie wrogie obozy są zadziwiająco zgodne. Jak jednak opisać rzeczywiste zagrożenia dla Polski? Tu próżno pytać polityków w Polsce i ekspertów głównego nurtu. Oni albo nie wiedzą, albo źle wiedzą, albo kłamią. Należy wyróżnić dwa rodzaje zagrożenia: pierwotne i wtórne. Pierwotne oznacza jakieś państwo niesprowokowane przez Polskę, które prowadzi wobec nas politykę wrogą. W tym znaczeniu Rosja nie jest zagrożeniem pierwotnym, lecz jest nim państwo ukraińskie. Od swojego powstania w 1991 r. prowadzi politykę antypolską, pomimo ciągłego wsparcia i dowodów sympatii ze strony Polski. Władze Ukrainy nie okazały nam ani trochę wdzięczności za nasze wsparcie dyplomatyczne, polityczne, gospodarcze, militarne, socjalne, finansowe i wszelkie inne. Wszystko, co po 24 lutego 2022 r. przekazaliśmy Ukrainie, jest za darmo. Politycy PiS i obecnej koalicji rządzącej dają Ukraińcom wszystko, czego tamci chcą, nie domagając się w zamian niczego. Wszystko to dzieje się oczywiście kosztem Polaków: zubaża naród, zadłuża państwo i odbiera nam możliwości działania. Nie ma takiej ceny, jakiej politycy w Polsce nie zapłaciliby, aby zadowolić Ukraińców. Jednak oni wciąż zadowoleni nie są, przeciwnie – ze strony polityków ukraińskich słyszymy tylko kolejne roszczenia, krytykę i groźby. Ukraina ponadto buduje swoją tożsamość na banderyzmie, który jest tam niemal oficjalną ideologią władzy. Już raz ideologia ta doprowadziła do wielkiej i okrutnej rzezi Polaków na Kresach z rąk Ukraińców. Zarówno politycy na Ukrainie, jak i ci główni w Polsce pamiętać o tym nie chcą, tak jakby tego wcale nie było. Zrozumienie, na czym polega zagrożenie dla Polski ze strony Ukrainy, wymaga odrobiny wyobraźni, jak może dalej potoczyć się wojna Ukrainy z Rosją. Ukraina wygrać jej nie może, a Zachód nie będzie w stanie podtrzymać wysiłku tego państwa. USA, główny sponsor Ukrainy (w liczbach bezwzględnych, bo w przeliczeniu na mieszkańca głównym sponsorem Ukrainy jest Polska), chce zakończyć ten konflikt, aby zaangażować się w kolejne wojny: z Iranem i Wenezuelą. Obydwie dotyczą krajów, gdzie są duże złoża ropy, a w pobliżu przebiegają główne drogi morskie: Kanał Sueski i Kanał Panamski. Ponadto Iran dostarcza ropę i gaz Chinom. Nowe wojny amerykańskie bardzo są na rękę Izraelowi, który chce utrzymania dominacji USA na morzach i dominacji dolara w światowym handlu. Wojna na Ukrainie również jest w interesie Izraela, gdyż blokuje chiński projekt Nowego Jedwabnego Szlaku. Izrael ma swój własny plan na szlak handlowo-surowcowy, łączący Azję z Europą przez Półwysep Arabski i terytorium Izraela. Ma on się kończyć na wybrzeżu Morza Śródziemnego w Strefie Gazy, co tłumaczy przyczynę usuwania tamtejszej ludności. Gdy USA w końcu dogadają się z Kremlem co do zakończenia wojny i dalszych losów Ukrainy, to zostanie ona podporządkowana politycznie Rosji. Część terytorium państwa ukraińskiego Rosja przyłączy do swojego, a reszta stanie się dominium rosyjskim i będzie wykonywać politykę Moskwy. Dla Kijowa nie będzie to nic nowego; obecnie Ukraina to kondotier Europy, państwo do wynajęcia, które jest najemnikiem tego, kto mu zapłaci. Mogłoby być najemnikiem Polski, gdyby Polska czegoś od Ukrainy żądała. Skoro Polska tylko płaci i niczego nie wymaga, Ukraina jest najemnikiem amerykańskim, brytyjskim, niemieckim i żydowskim, i tym państwom się wysługuje. Nie ma innej możliwości jak powrót Ukrainy pod panowanie Rosji, czy komuś się to podoba, czy nie. To tylko kwestia czasu aż Kijów odwróci sojusze i stanie się najemnikiem rosyjskim. A wówczas mogą się wreszcie spełnić wizję obecnych rusofobów: Rosja uderzy na Polskę, ale nie zrobi tego sama, lecz użyje zaprawionej w bojach armii ukraińskiej. Może więc się zdarzyć, że broń, którą za darmo przekazaliśmy Ukraińcom, w przyszłości pod banderowskimi flagami posłuży do podboju Polski. Takie jest zagrożenie pierwotne dla Polski: Ukraina jako najemnik wrogów Polski. Państwo to dysponuje gospodarką, administracją i przede wszystkim – strukturami siły, z armią i służbami specjalnymi na czele. Co potrafią, pokazali, wysadzając Nord Stream. Możemy więc, oby tylko teoretycznie, przewidywać inwazję armii zwolnionej z frontu rosyjskiego, po przerzuceniu na front polski, niepilnowany przez Polaków i otwarty na oścież. Poza armią w mundurach, wyszkoloną i wyposażoną, częściowo przez Polskę, istnieje druga jeszcze armia, znajdująca się w Polsce już dziś. To nieokreślona liczba ludności przesiedlonej z Ukrainy, którą władze Polski wpuściły bez ograniczeń. Jeśli traktować wizje pani Panczenko poważnie, a nie ma powodu, aby nie – na razie się sprawdzają – to czekają nas walki. Być może pożary i akty sabotażu w Polsce wcale nie są pochodzenia rosyjskiego, lecz ukraińskiego. Wołyń również może się powtórzyć, tym razem na terenie całej Polski; miałby kto to robić. Zagrożenie dla Polski ze strony Rosji jest więc realne, jest jednak zagrożeniem wtórnym, będącym reakcją na agresję ze strony Polski. Polacy nie zdają sobie sprawy, zaczarowani propagandą o ciągłych atakach Rosji na Polskę. W rzeczywistości jest na odwrót; to Polska atakuje Rosję i Białoruś. Polska agresja na Białoruś trwa od lat i polega na próbie obaleniu legalnej władzy białoruskiej, pod pozorem wspierania demokracji. Agresja na Rosję polega na dostarczaniu uzbrojenia, materiałów wojennych i pieniędzy Ukrainie, a także udostępnianiu terytorium i infrastruktury Polski dla dostaw wojennych na Ukrainę. Polska robi wszystko, aby Ukraina mogła prowadzić wojnę z Rosją. Skoro Polska niczego nie chce za tę pomoc, to oznacza to, że nie są to transakcje handlowe, ale wspólna polityka. Politycy w Polsce zachowują się bardzo służalczo wobec Ukrainy i bardzo agresywnie wobec Rosji, nie starając się w ogóle zachować umiaru i równowagi. Polska wiedzie prym we wszelkich inicjatywach międzynarodowych, dążących do przedłużenia i eskalacji wojny. Politycy w Polsce jakby chcieli, aby Rosja zaatakowała również Polskę, pomimo tego że Polska nie jest przygotowana do żadnej wojny i nie ma najmniejszego interesu w takiej wojnie. Politycy w Polsce uspokajają jednak Polaków, że jesteśmy bezpieczni, ponieważ mamy zapewnienia bezpieczeństwa ze strony NATO i USA, czyli naszych dozgonnych sojuszników, oczywiście do naszego zgonu. Jak pokazuje historia, nasi zachodni sojusznicy nie mieli zamiaru nas ratować w 1939 r. Jeśli teraz Polska miałaby zostać zaatakowana przez siły zbrojne Federacji Rosyjskiej, to mogłoby to odbyć się na trzy sposoby. Sposób ograniczony oznaczałby wykorzystanie środków napadu powietrznego, ataków w przestrzeni cyfrowej, dywersji i sabotażu. Zaatakowane zostałyby ośrodki dowodzenia, łączności i logistyki oraz linie komunikacyjne; ewentualnie zostałby zajęty niewielki fragment terytorium Polski. Wówczas nasi sojusznicy daliby nam środki do walki, podobnie jak dają Ukrainie, tak abyśmy mogli prowadzić wojnę bez końca, do ostatniego Polaka, ale żebyśmy nie mogli jej wygrać. Jaki jest efekt takiej strategii? Wystarczy spojrzeć, jak zmniejszyła się liczebnie ludność Ukrainy. Z Polską byłoby podobnie lub gorzej. Jeśli natomiast armia rosyjska wkroczyłaby na całość lub chociaż na połowę terytorium Polski, to wówczas Wojsko Polskie nie byłoby w stanie powstrzymać pełnoskalowej inwazji. Nasi sojusznicy również nie dysponują siłami lądowymi, zdolnymi odeprzeć taki atak. Mają jednak inne skuteczne środki zatrzymania Rosjan. Mogliby użyć broni jądrowej, atakując zgrupowania wojsk rosyjskich na terytorium Polski lub węzłowe punkty, bez opanowania których Rosjanie nie mogliby podążać dalej, czyli największe miasta. Podobnie zrobili Alianci w czerwcu 1944 r., gdy wraz z lądowaniem w Normandii alianckie lotnictwo zbombardowało i obróciło w ruinę cały szereg francuskich miejscowości, leżących na przypuszczalnych drogach przemarszu wojsk niemieckich do strefy lądowania. Chodziło o to, aby opóźnić Niemców, by nie mogli dotrzeć na czas na plaże Normandii. Podobnie mogłoby wyglądać potraktowanie przez aliantów polskiego terytorium, aby zatrzymać pochód Rosji. Wówczas nasi domorośli rusofobowie mogliby się ucieszyć, że wreszcie daliśmy łupnia Rosjanom. Nieuchronność naszego wyparowania umyka tym ludziom z umysłów. Co umyka nadwiślańskim rusofobom? Jest jeszcze możliwy wariant pośredni, zakładający użycie sił konwencjonalnych, realny jednak dopiero za kilka do kilkunastu lat. Tyle będzie potrzeba Niemcom, aby odbudowali Wehrmacht, do czego właśnie przystąpili. Militarne plany Berlina są imponujące: 280 tysięcy żołnierzy opartych o własną niemiecką technikę wojskową. Nadwiślańskim rusofobom pewnie umyka uwadze fakt, że współczesne państwo ukraińskie bardzo jest przychylne Niemcom. W czasie II wojny światowej III Rzesza używała ukraińskich ochotników przeciw Polakom, m.in. do tłumienia Powstania Warszawskiego, i jako strażników w obozach koncentracyjnych. Sam nacjonalizm ukraiński, który później przybrał zbrodniczą formę banderyzmu, został stworzony sztucznie w II połowie XIX wieku, na bazie antypolonizmu, z inicjatywy Austrii i Niemiec. Tradycja zobowiązuje, nie ma więc żadnego powodu, aby Niemcy nie mogły znów dogadać się na rozbiór Polski. Wspólnikiem Berlina może znów być Moskwa, a obydwie te siły będą miały powód i możliwość, aby czarną robotę na Wschodzie Polski wykonała armia ukraińska. Już raz Rosja wykorzystała powstanie Kozaków i czerni ukraińskiej przeciw Polakom: w 1768 r. wybuchła Koliszczyzna, skierowana przeciw Konfederacji Barskiej, stłumiona po kilku miesiącach przez polskie wojska koronne oraz samych Rosjan, gdy ci zobaczyli, co wyprawiają buntownicy. Ofiar liczono pomiędzy sto a dwieście tysięcy. Szlachtę, Żydów i pozostałą polską ludność cywilną mordowano w sposób okrutny, tak samo jak w XX wieku na Wołyniu i jak w XVII w. podczas Powstania Chmielnickiego. Przywódcy wszystkich trzech wielkich rzezi Ukraińców na Polakach mają na Ukrainie swoje pomniki i są czczeni jako bohaterowie narodowo-państwowi. Jedynym sposobem, aby nie powtórzyło się to, co zdarzyło się już trzykrotnie, jest utrzymanie silnego państwa polskiego. A ono właśnie jest osłabiane i rozbrajane na rzecz państwa ukraińskiego, pod pretekstem zagrożenia rosyjskiego, a tymczasem za plecami znów zbroją się Niemcy, również pod pretekstem zagrożenia rosyjskiego, tyle że oni dotąd nie zapomnieli o naszych Ziemiach Odzyskanych. Skoro więc Polska sama się osłabia i wystawia na ataki z każdej strony, to aż się prosi, aby zagrać kartą ukraińską przeciw Polsce. Wówczas zachodnią część Polski bez oporu zająć będzie mogła nowa armia niemiecka, oficjalnie w celu ochrony ludności przed działaniami wojennymi. Przyszli zaborcy dzięki głupocie Polaków i zdradliwej pseudoelicie budują sobie bardzo szerokie możliwości na przyszłość, a wstępem są wojny hybrydowe, toczące się z udziałem Polski. Państwo polskie toczy nieoficjalną wojnę hybrydową przeciwko Rosji, a przeciwko Polsce nieoficjalną wojnę hybrydową prowadzi państwo ukraińskie. Zwykli Polacy nie wiedzą o tych wojnach, a osoby decyzyjne w obydwu stolicach reprezentują kogoś z zewnątrz. Należy zatem zastanowić się, dlaczego politycy w Polsce godzą się na to i robią wszystkie te rzeczy, i to niezależnie, czy rządzi koalicja jedna czy druga – obie wywodzące się z Magdalenki. Przecież wszystkie obecne decyzje rządu i inicjatywy legislacyjne – a także większość decyzji i inicjatyw rządu poprzedniego – były i są antypolskie, sprzeczne z polską racją stanu. Odpowiedź jest prosta: ci ludzie realizują inną rację stanu, a wytłumaczenia możliwe są cztery: nie są Polakami, a tylko udają takich; byli Polakami, ale zdradzili i zmienili swoją tożsamość; są zależni finansowo lub szantażowani za swoje haniebne sprawki; są tak wielkimi głupcami, że nie wiedzą, co robią. Jest wszak jedno spoiwo łączące wszystkich ponad podziałami, partiami, klubami, stronnictwami i poglądami. Wszyscy oni są aktywnymi syjonistami. Wspierają Ukrainę, której establishment legitymuje się żydowskim pochodzeniem, a jeden z najnowszych aferzystów, Timur Mindicz, jeden z bliskich współpracowników Żeleńskiego, uciekł z Ukrainy przez Polskę do Izraela. Część polityków obecnej koalicji szczyci się pochodzeniem żydowskim, część ukraińskim, a wszyscy na baczność stają przed chanuką, którą każdy z nich chętnie zapaliłby jako tzw. szamasz – służący goj, zajmujący się właśnie świecami w bóżnicy. Cały więc establishment popiera państwo Izrael i jego politykę, tak samo jak staje na baczność przed kolejnym ambasadorem USA w Warszawie. I jest taka niepisana tradycja, że zawsze musi być nim urzędnik żydowskiego pochodzenia. A jako wisienkę na torcie można dodać strategię, nad którą zaczął pracować rząd, zwalczającą antysemityzm i wspierającą życie żydowskie. Zaiste, cały establishment III RP, te pozornie zwalczające się partie, kamaryle, stronnictwa pałacowe i haremowe, mają wspólną zasadę nadrzędną: „Łączy nas Talmud!”. Czym jest ten antysemityzm? Dziś możemy precyzyjnie już określić oba pojęcia. Antysemityzm tak, jak rozumieją to Polacy, oznacza szkodzenie semitom za to, że są semitami. W tym znaczeniu największym antysemitą jest premier Izraela Binjamin Netanjahu, obywatele państwa Izrael i wszyscy, którzy to państwo popierają. Usuwają Palestyńczyków, którzy są semitami, bo chcą mieć wolną przestrzeń dla szlaku handlowego, a robią to, bo uważają się za dużo lepszych, choć sami wedle dość dobrze udokumentowanej wiedzy mają pochodzenie chazarskie, czyli azjatyckie. Natomiast antysemityzm rozumiany przez Żydów daje możliwość nazwania antysemitą każdego, kto im się sprzeciwia, jest dla nich niewygodny, kogo chcą usunąć. Antysemityzm jest więc uniwersalnym narzędziem uprawiania syjonizmu, używanym przez syjonistów. Natomiast jak zachowuje się życie żydowskie, możemy obserwować wewnątrz państwa Izrael, jak tam są traktowani nie-żydzi. Życie żydowskie wypiera wszelkie inne przejawy życia poza szamaszami – sługami, golemami bez własnej woli i rozumu. W przyszłości wybrnięcie z tej sytuacji będzie wymagało prostej operacji: cofnięcia większości antypolskich zmian, wprowadzonych przez rząd obecny i poprzedni, uznania całego obecnego rządu i przywództwa politycznego obecnej koalicji za zorganizowaną grupę przestępczą, a każdą osobę zaangażowaną w tę działalność za podejrzaną o popełnienie przestępstw, zatrzymanie całego rządu i decydentów politycznych in gremio, postawienie przed sądem i sprawiedliwe osądzenie. Tego należy już dziś zacząć domagać się od przyszłych koalicjantów: PiS i Konfederacji WiN. A potem odzyskać niepodległość i rozliczyć innych odpowiedzialnych za likwidację państwa polskiego. Rozmarzyłem się – zapewne nie pójdzie tak łatwo, szczególnie na początku. Coraz większa bezczelność antypolonizmu obecnej ekipy z Warszawy wskazuje, że nie liczą się już z niczym, a to wskazuje, że idą na całość, aby się jeszcze jak najwięcej nachapać, zanim będą musieli uciekać z Polski. Oznacza to, że koniec ich panowania jest bliski, i zapewne nie da się ich wszystkich wyłapać, zanim uciekną. To też jednak będzie bardzo pouczające, dokąd będą uchodzić, ilu pryśnie do Izraela jak Timur Mindicz, ile paszportów posiadają politycy w Warszawie. Sporo tu napisano faktów, które dla współczesnych inteligentów, zaczadzonych kabałą, gnozą i Talmudem, są wprost herezjami, o których nawet myśleć się boją. Kto chce więcej takich herezji, czyli po prostu prawdy, tego zachęcam do lektury moich książek z serii „Poradnik świadomego narodu”."
Polska,Afera wokół Eurowizji. Holandia wycofuje się z konkursu,https://rozrywka.dorzeczy.pl/815108/afera-wokol-eurowizji-z-powodu-udzialu-izraela-holandia-wycofuje-sie-z-konkursu.html,"Thu, 04 Dec 2025 19:42:00 +0100","Decyzją większość członków EBU w kolejnej Eurowizji wystąpi Izrael. Także izraelski nadawca publiczny KAN potwierdził czwartek, że weźmie udział w konkursie organizowanym w 2026 roku w Wiedniu. Reakcja innych państw biorących udział w konkursie była natychmiastowa. Holenderski nadawca we wpisie opublikowanym w mediach społecznościoych wrócił do września 2025 r., gdy zgłaszał EBU ""poważne cierpienie humanitarne w Strefie Gazy"", a także ""tłumienie wolności prasy i ingerencje polityczne podczas ostatniej edycji konkursu"", co jest ""niezgodne z wartościami fundamentalnymi"" AVROTROS. ""Niezawodność, niezależność i człowieczeństwo są naszym kompasem"" – wskazano w oświadczeniu. Z tego powodu Holandia nie wystąpi w przyszłorocznej Eurowizji. Nie tylko Holandia rezygnuje ""To nie była łatwa decyzja, bo nie podjęliśmy jej w jedną noc. Konkurs Piosenki Eurowizji jest dla nas niezwykle cenny. Kultura łączy, ale nie za wszelką cenę. To, co wydarzyło się w ciągu ostatniego roku, przekracza nasze granice. Uniwersalne wartości, takie jak człowieczeństwo i wolność prasy, zostały poważnie naruszone i nie podlegają negocjacjom. Ponadto zeszłoroczna ingerencja polityczna pokazała, że niezależność i jednoczący charakter Konkursu Piosenki Eurowizji nie są już oczywiste. Wybieramy fundamentalne wartości AVROTROS i jako nadawca publiczny mamy obowiązek pozostać wiernym tym wartościom, nawet gdy jest to skomplikowane lub trudne do zaakceptowania"" – komentuje Taco Zimmermana, dyrektor zarządzający AVROTROS. Do Holandii dołączyły Irlandia i Hiszpania. Niewykluczone, że to dopiero początek bojkotu. Austria, organizator konkursu w 2026 roku, zaapelowała do tych krajów, aby nie bojkotowały konkursu. Minister spraw zagranicznych Beate Meinl-Reisinger stwierdziła, że Eurowizja i sztuka w ogólności ""nie są odpowiednimi obszarami do nakładania sankcji""."
Polska,Koniec partii Brauna? Prezydencki minister zabrał głos,https://dorzeczy.pl/opinie/815105/delegalizacja-partii-brauna-bogucki-zurek-sam-powinien-sie-zdelegalizowac.html,"Thu, 04 Dec 2025 19:31:00 +0100","Organizacja ""Akcja Demokracja"", powołując się na art. 13 konstytucji, żąda rozwiązania Konfederacji Korony Polskiej kierowanej przez Grzegorza Brauna. Taki sam postulat przedstawiła Klaudia Jachira w imieniu partii Zieloni wchodzącej w skład Koalicji Obywatelskiej. Także nowy marszałek Sejmu, były działacz PZPR Włodzimierz Czarzasty wyraził opinię, że partia Brauna funkcjonuje ""na pograniczu agentury rosyjskiej"", więc nie będzie jej zapraszał na Konwent Seniorów. Z kolei szef MSWiA Marcin Kierwiński powiedział, że ugrupowanie jest ""na granicy delegalizacji"". Minister sprawiedliwości o delegalizacji partii Brauna Akcja Demokracja argumentuje, że działania Konfederacji Korony Polskiej – od haseł ""stop ukrainizacji Polski"", przez słowa ""będziesz pan wisiał"", po ""sejmowe incydenty"", jak zgaszenie chanuki – przekroczyły granice działań legalnych. Petycję podpisało na razie ok. 20 tysięcy osób. Sytuację skomentował w rozmowie z Onetem minister sprawiedliwości Waldemar Żurek. – Trzeba mieć jasną świadomość jednej kwestii. By sprawdzić, czy są to uzasadnione zarzuty, najpierw musi być Trybunał Konstytucyjny, który będzie miał moc orzekania. To więc nie stanie się szybko. Dopiero później może pojawić się ewentualnie wniosek o delegalizację partii – powiedział prokurator generalny. Bogucki: Żurek powinien sam się zdelegalizować O sprawę ewentualnej delegalizacji Konfederacji Korony Polskiej został zapytany w czwartek na antenie Radia Zet szef Kancelarii Prezydenta RP Zbigniew Bogucki. – Czemu mamy delegalizować tę partię? Pan minister Żurek chce delegalizować. On chce zdelegalizować Sąd Najwyższy, Trybunał Konstytucyjny, Naczelny Sąd Administracyjny. Ja mam taką propozycję, żeby pan minister sam się zdelegalizował – powiedział współpracownik Karola Nawrockiego. – To by było największe szczęście dla polskiego wymiaru sprawiedliwości – dodał. Prezydencki minister wskazał również na priorytety głowy państwa. – Pan prezydent chce silnej Polski w silnej Unii Europejskiej narodów, a nie jednego państwa, które zleje się i będziemy udawać, że nie ma narodów, nie ma języków, nie ma zwyczajów, nie ma tradycji. Unii Europejskiej silnej również gospodarczo – powiedział Zbigniew Bogucki. – 25 lat temu Unia Europejska miała większą gospodarkę niż USA, po rozszerzeniu, w tym o Polskę, bardzo duży kraj, dzisiaj gospodarka Unii Europejskiej jest mniejsza niż gospodarka Stanów Zjednoczonych – przypomniał. Czytaj też: Delegalizacja partii Brauna? ""Szeroko zakrojona, zaplanowana i realizowana akcja""Czytaj też: Fritz boleśnie zripostował Czarzastego. Przypomniał słynne słowa z Sejmu"
Polska,Morawiecki uderza w Żurka: Tą polityczną zupą nikt się nie naje,https://dorzeczy.pl/opinie/815102/morawiecki-uderza-w-zurka-ta-polityczna-zupa-nikt-sie-nie-naje.html,"Thu, 04 Dec 2025 19:17:00 +0100","Były premier napisał w mediach społecznościowych, że ""D. Tusk serwuje nam »Żurek z dodatkiem« dodając do wydumanych zarzutów prokuratorskich groźbę postawienia przed Trybunałem Stanu"". Jak dodał, atak na niego oraz dwóch innych członków rządu Prawa i Sprawiedliwości ""to nie rozliczenia, tylko bezczelna próba przekierowania uwagi Polaków na coś innego niż gigantyczna dziura w ochronie zdrowia i planowane podwyżki cen prądu"". Morawiecki podsumował, że ""tą polityczną zupą nikt się nie naje"". twitter Pismo ministra sprawiedliwości Komentarz byłego premiera pojawił się po tym, jak minister sprawiedliwości Waldemar Żurek przekazał marszałkowi Sejmu Włodzimierzowi Czarzastemu zawiadomienie dotyczące postawienia zarzutów trzem byłym członkom rządu PiS: Mateuszowi Morawieckiemu, Mariuszowi Błaszczakowi oraz Janowi Krzysztofowi Ardanowskiemu. Informację potwierdziła w czwartek rzecznik prokuratora generalnego, prok. Anna Adamiak. Zgodnie z obowiązującymi przepisami prokurator jest zobowiązany informować Sejm o postępowaniach karnych wobec osób pełniących funkcje w Radzie Ministrów. W piśmie wskazano, że opisane zarzuty mogą skłonić Sejm do rozważenia, czy działania polityków wypełniają znamiona deliktu konstytucyjnego, co otwierałoby drogę do ewentualnego skierowania ich przed Trybunał Stanu. Jakie zarzuty przedstawiono politykom? Na początku roku były premier usłyszał zarzut przekroczenia uprawnień i niedopełnienia obowiązków przy organizacji wyborów korespondencyjnych w 2020 roku. Sprawa była możliwa do podjęcia po tym, jak Morawiecki zrzekł się immunitetu. Mariusz Błaszczak ma odpowiedzieć przed prokuraturą za ujawnienie poufnych dokumentów dotyczących planów obronnych na linii Wisły, natomiast Janowi Krzysztofowi Ardanowskiemu zarzuca się niegospodarność, naruszenie obowiązków i przekroczenie uprawnień, co według ustaleń miało doprowadzić do straty KOWR rzędu około 120 mln zł. Czytaj też: Żurek: Przez lata udawano, że Trybunał Stanu to martwa instytucjaCzytaj też: Morawiecki reaguje na ruch Żurka. ""Żałosne"""
Polska,Weto Nawrockiego w Sejmie. Znamy datę,https://dorzeczy.pl/kraj/815093/weto-nawrockiego-ws-kryptowalut-czarzasty-sejm-zaglosuje-w-piatek.html,"Thu, 04 Dec 2025 18:59:00 +0100","– W piątek głosowanie za odrzuceniem prezydenckiego weta w sprawie ustawy o kryptoaktywach – poinformował współprzewodniczący Nowej Lewicy podczas rozmowy z dziennikarzami w Sejmie. Jak podaje TVN24, w czwartek premier Donald Tusk zwrócił się do marszałka o utajnienie pierwszego punktu piątkowego posiedzenia Sejmu, podczas którego ma przedstawić informacje dotyczące m.in. kryptowalut. Tusk: Sprawa nabiera wyjątkowo paskudnego charakteru Szef rząd odniósł się do sprawy również podczas wtorkowego posiedzenia Rady Ministrów. – Sprawa nabiera charakteru wyjątkowo paskudnego, bo w tle jest duża firma, procesy sądowe, śledztwa, podejrzenie zabójstwa, zniknięcie prezesa jednej z kluczowych firm na rynku kryptowalut, kampania polityczna, zaangażowanie prawicowych przywódców, mediów prawicowych w promowanie jednej z tych firm – powiedział Tusk. – Nie będę wymieniał nazw, ale będę oczekiwał od ministra finansów pełnej informacji i szybkiego jej przekazania o negatywnych konsekwencjach tego weta panu prezydentowi. Ministrom Siemoniakowi i Kierwińskiemu, a także ministrowi Żurkowi zleciłbym tu też precyzyjną informację o tym, jaki jest kontekst całej tej sprawy – dodał. Jak zaznaczył premier, „skoro już dziś 600 tys. ludzi zostało poszkodowanych na rynku kryptowalut, to nie ma się nad czym zastanawiać”. – Proszę traktować, panie prezydencie, fakt, że prześlemy ustawę jeszcze raz, w trybie natychmiastowym, jako szansę i ofertę, by nie wiązano pana nazwiska z kryptoaferą, która stała się w tych dniach czytelnym faktem – mówił Donald Tusk. Weto ws. kryptowalut. Tak decyzję argumentuje Pałac Prezydencki Decyzję o wecie ogłosił w poniedziałek rzecznik prezydenta Rafał Leśkiewicz. Podkreślił, że projekt przewidywał możliwość blokowania stron internetowych firm działających na rynku kryptoaktywów ""jednym kliknięciem"". – Przepisy dotyczące blokowania domen są nieprzejrzyste i mogą prowadzić do nadużyć. Gdy rząd wyłączy stronę, ludzie tracą dostęp do swoich cyfrowych środków. Na to nie można się zgodzić – mówił, wskazując, że w większości państw UE stosuje się proste listy ostrzeżeń zamiast blokowania całych serwisów. Leśkiewicz zwrócił uwagę również na nadmierną rozbudowę ustawy. Podczas gdy inne państwa regionu wdrożyły kilkunastostronicowe regulacje, polska ustawa liczyła ponad sto stron. – Nadregulacja to prosta droga do wypychania firm za granicę – do Czech, na Litwę czy na Maltę – zaznaczył. Trzecim problemem, na który wskazała kancelaria prezydenta, była wysokość opłat nadzorczych faworyzujących duże korporacje kosztem małych firm i startupów. Czytaj też: Bosak ""ujawnia"": To powie premier na tajnym posiedzeniu SejmuCzytaj też: Sejm o utajnieniu obrad. Zapowiedziano zmiany"
Polska,Orban o decyzji Nawrockiego: Powodem wewnętrzne kwestie polskiej polityki,https://dorzeczy.pl/kraj/815090/nawrocki-odwolal-spotkanie-z-orbanem-premier-wegier-skomentowal.html,"Thu, 04 Dec 2025 18:57:00 +0100","Premier Viktor Orban po spotkaniu Grupy Wyszechradzkiej, które odbyło się w Budapeszcie, wyraził nadzieję, że odnowienie współpracy pozwoli na zorganizowanie jego spotkania z Karolem Nawrockim. Premier Węgier skomentował także odwołaną przez polskiego prezydenta rozmowę, która miała się odbyć w Budapeszcie. — Za decyzją w tej sprawie stoją wewnętrzne kwestie polskiej polityki — oświadczył Victor Orban, cytowany przez portal. O nieoczekiwanej zmianie planów Karola Nawrockiego poinformował w niedzielę szef Biura Polityki Międzynarodowej w Kancelarii Prezydenta Marcin Przydacz. ""Prezydent Karol Nawrocki konsekwentnie opowiada się za szukaniem realnych sposobów zakończenia wojny na Ukrainie wywołanej przez Federację Rosyjską"" – zaczął swój wpis na platformie X Przydacz. Dalej poinformował, że odwołując się w swej polityce do dziedzictwa prezydenta Lecha Kaczyńskiego, który podkreślał, że bezpieczeństwo Europy zależy od solidarnego działania, także w dziedzinie energii, w związku ze zrealizowaną przez Premiera Viktora Orbana wizytą w Moskwie i jej kontekstem, prezydent Nawrocki zdecydował się ograniczyć program swojej wizyty na Węgrzech wyłącznie do szczytu prezydentów Grupy Wyszehradzkiej w Ostrzyhomiu. Bogucki: Węgry mają swoje interesy Szef Kancelarii Prezydenta RP Zbigniew Bogucki skomentował w środę na antenie TVN24 odwołanie spotkania Karola Nawrockiego z Viktorem Orbanem. – Nie było tego spotkania, dlatego że premier Orban postanowił w tym tygodniu tuż przed spotkaniem z prezydentem, polecieć do Moskwy, rozmawiać z Władimirem Putinem – powiedział współpracownik Karola Nawrockiego. Jak zaznaczył szef Kancelarii Prezydenta RP, ""Węgry mają swoje interesy, dotyczy to oczywiście gazu, ropy"". – Ten interes jest w poprzek polskiego interesu – dodał. Czytaj też: Mocne słowa Lisickiego: To jest psi obowiązek polskich politykówCzytaj też: Prezydent Nawrocki przybył na Węgry. ""Jesteśmy zwolennikami bycia w UE, ale..."""
Polska,"""New York Times"" pozywa Pentagon. W tle zarzuty o ograniczanie wolności mediów",https://dorzeczy.pl/swiat/815087/new-york-times-pozywa-pentagon-w-tle-nowe-regulacje.html,"Thu, 04 Dec 2025 18:42:00 +0100","W pozwie, złożonym w Sądzie Okręgowym Stanów Zjednoczonych w Waszyngtonie, wskazano, że przepisy obowiązujące od października ""naruszają zagwarantowane w Konstytucji zasady należytego procesu, wolności słowa i wolności prasy"". Według dziennika, nowa polityka ma na celu ograniczenie możliwości dziennikarzy do zadawania pytań urzędnikom i zbierania informacji wykraczających poza oficjalne komunikaty. 21 stron ograniczeń Aktualnie obowiązujące regulacje Departamentu Obrony wymagają od dziennikarzy podpisania 21-stronicowego formularza, który, jak twierdzi ""NYT"", narzuca szerokie ograniczenia dotyczące kontaktów ze źródłami, próśb o komentarz czy sposobu gromadzenia informacji. Reporterzy, którzy odmówią podpisania dokumentu, mogą stracić przepustki prasowe, a Pentagon, jak wskazuje pozew, przyznał sobie ""nieograniczoną swobodę"" w egzekwowaniu przepisów według własnego uznania.W dokumentach sądowych podkreślono również, że dziennikarz może zostać ukarany za przekazanie informacji ""niezatwierdzonych przez urzędników"", niezależnie od tego, czy informacje są jawne, ani czy zostały pozyskane w Pentagonie czy poza nim. W pozwie redakcja wnosi o natychmiastowe wstrzymanie wykonania nowych zasad i stwierdzenie, że przepisy są niezgodne z prawem. Tymczasem rzecznik Pentagonu Sean Parnell miał stwierdzić, że resort ""jest świadomy pozwu i z niecierpliwością czeka na przedstawienie swoich argumentów w sądzie"". Hegseth ogranicza dostęp mediów Nowe wytyczne to część szerszej polityki sekretarza obrony Pete’a Hegsetha, który od miesięcy dąży do ograniczenia dostępu korpusu prasowego do Pentagonu. Od początku swojej kadencji Hegseth próbował m.in. usunąć z kompleksu jednego z doświadczonych reporterów NBC News, a następnie odebrał biura kilku ogólnokrajowym redakcjom, zastępując je mediami o profilu konserwatywnym. Wprowadzono także nowe zasady poruszania się dziennikarzy po terenie Pentagonu. Projekt przepisów pojawił się po raz pierwszy we wrześniu, a ich ostateczna wersja została opublikowana 6 października. Ponad tydzień później kilkudziesięciu akredytowanych dziennikarzy, w tym sześciu pracujących dla ""NYT"", zwróciło swoje identyfikatory, odmawiając podpisania dokumentu. Ostre reakcje branży medialnej Wiele dużych organizacji prasowych, m.in. ABC News, CBS News, CNN, Fox News Media i NBC News, wydało oświadczenia potępiające politykę Pentagonu jako bezprecedensową i zagrażającą fundamentom wolności prasy. Podczas środowej konferencji prasowej prawnik ""NYT"" poinformował, że prowadzone były rozmowy z innymi redakcjami o przyłączeniu się do pozwu, jednak ostatecznie gazeta zdecydowała się działać samodzielnie. W pozwie zakwestionowano również przepisy umożliwiające Pentagonowi uznanie reportera za „zagrożenie dla bezpieczeństwa”, co może skutkować natychmiastową utratą akredytacji. Kryteria takiej oceny obejmują, jak wskazuje ""NYT"" m.in. rzekome nieautoryzowane ujawnienie informacji, nawet jawnych. Czytaj też: Seria dymisji wysokich rangą wojskowych. ""Bezprecedensowa sytuacja""Czytaj też: Nowy hit Netfliksa o gejach w wojsku. Pentagon: Karmią widzów woke’owymi śmieciami"
Polska,"Delegalizacja partii Brauna? ""Szeroko zakrojona, zaplanowana i realizowana akcja""",https://dorzeczy.pl/opinie/815084/konfederacja-korony-polskiej-zdelegalizowana-fritz-zaplanowana-akcja.html,"Thu, 04 Dec 2025 18:39:00 +0100","Szef MSWiA Marcin Kierwiński w poniedziałek w TVN24 został zapytany o to, czy Konfederacja Korony Polskiej Grzegorza Brauna powinna zostać zdelegalizowana. – Uważam, że są na granicy delegalizacji. Uważam, że jeszcze kilka różnego rodzaju wyskoków pana Brauna i opowieści jego ludzi na zasadzie wspierania Putina i wtedy ta granica zostanie przekroczona, i wtedy – tak (partia powinna zostać zdelegalizowana) – powiedział polityk KO. Delegalizacja Konfederacji Korony Polskiej? Fritz odpowiada Roman Fritz, poseł Konfederacji Korony Polskiej, w rozmowie z DoRzeczy.pl zwrócił uwagę, że „o delegalizacji Konfederacji Korony Polskiej mówią ludzie, którzy mają usta wymalowane słowem »demokracja« i odmieniają to słowo przez wszystkie przypadki”. – Ich zdaniem demokracja jest wtedy, kiedy wygrywają skrajni lewacy. Natomiast w przypadku, kiedy wygrywają ci inni albo rosną w sondażach, wtedy demokracja, cytuję, „jest zagrożona”. To właśnie powiedziała między innymi wczoraj pani poseł Klaudia Jachira na specjalnie przez siebie zwołanej konferencji prasowej, wypowiedziała dosłownie, że „demokracja jest zagrożona” i dlatego należy zdelegalizować konkurencyjną partię polityczną, aby ta nie mogła startować w wyborach – mówił. Poseł przypomniał, że „hasło do tego ataku na nas w lipcu tego roku dał już nieco zapomniany Andrzej Rozenek”. – Był on prawą ręką Jerzego Urbana w tygodniku „Nie”, był też prawą ręką Janusza Palikota. To on był prekursorem akcji delegalizacji Konfederacji Korony Polskiej – dodał. Zwrócił uwagę, że „potem tę rękawicę podjął Bartłomiej Sienkiewicz, były minister spraw wewnętrznych oraz krótkotrwały minister kultury”. – Następnie dołączyła cała plejada tych, którzy nawoływali do delegalizacji Konfederacji Korony Polskiej. Między innymi wicepremier Gawkowski, wicepremier Sikorski, minister Kierwiński, jak również poprzedni minister sprawiedliwości Bodnar i obecny – Żurek oraz minister Siemoniak – powiedział. Roman Fritz przypomniał tez wypowiedź Adama Bodnara, która – jak zwrócił uwagę – „była dosyć ciekawa”. – Grzegorzowi Braunowi zarzucono, że się spotykał z panem Januszem Walusiem. Byłego ministra sprawiedliwości zapytano o to, czy to jest podstawa do sprawy karnej. Adam Bodnar, który jest profesorem prawa, który był ministrem sprawiedliwości, więc powinien wszystkie kwestie prawne mieć w małym paluszku, powiedział, że tego nie wie – zauważył. ""Konfederacja Korony Polskiej ma pełne przekonanie, że to zaplanowana akcja"" Poseł przekazał, że „w Konfederacji Korony Polskiej jest pełne przekonanie, że jest to bardzo szeroko zakrojona, zaplanowana i realizowana akcja, która ma skutkować jakimś rozwiązaniem”. – Jakie to będzie rozwiązanie, tego my nie wiemy, ponieważ nie ma żadnych absolutnie podstaw do tego, żeby nas delegalizować – dodał. Zauważył, że „podstawy musiały być naprawdę bardzo konkretne”. – Ci, którzy wzywają do delegalizacji, opowiadają, że złamiemy jakiś punkt konstytucji. Gwoli wyjaśnienia – akceptację delegalizacji musi potwierdzić Trybunał Konstytucyjny i musi mieć wniosek np. sądu, aby tym się w ogóle zająć. Więc procedura delegalizacji danej partii jest długa i niełatwa – wskazał. Rozmówca DoRzeczy.pl zwrócił uwagę, że „udało się niedawno zdelegalizować inną partię, mianowicie Komunistyczną Partię Polską, która sama w nazwie ma już założenie kultywowania komunizmowi, co jest zakazane w Konstytucji”. – My oczywiście jesteśmy jak najdalej od takich poglądów, wręcz przeciwnie – jesteśmy partią absolutnie propolską, respektującą polskie prawo itd. – mówił. Roman Fritz ocenił, że „będą na pewno kłody pod nogi nam rzucane, z czym się stykamy na co dzień w mediach”. – Dziennikarze przecież podejmują te tematy, tak jakby już byli odpowiedzialni za realizację tych zadań. Np. taki Tomasz Terlikowski. On się musi pytać chyba wszystkich swoich gości o delegalizację partii Brauna, bo chyba gdyby się nie zapytał, to może by dostał żółtą kartkę albo po premii. Na wszystkich największych portalach czytamy o delegalizacji Konfederacji Korony Polskiej – powiedział. Skąd ataki na partię Grzegorza Brauna? Pytany o to, skąd ataki na Konfederację Korony Polskiej, odpowiedział, że biorą się one z tego, że rośnie poparcie dla partii. – Ponieważ jesteśmy partią spoza układów i spoza systemu, ludzie nam ufają i mają ku temu solidne podstawy, więc tym bardziej trzeba to ukrócić. Ktoś wyraził opinię, że my nie rokujemy najlepiej pod tym względem, że jesteśmy „nieprzewidywalni” – tłumaczył. Zdaniem posła „to też jest pokłosie tego, że media głównego nurtu nas nie zapraszają do udziału w debatach politycznych, chociaż jesteśmy równorzędnym uczestnikiem sceny politycznej w parlamencie i zajmujemy wyraźnie czwarte miejsce w rankingach wszelakich wyścigów o przyszły Sejm”. – Jedyny oddźwięk taki półpozytywny mamy z Kanału Zero, gdzie też mieliśmy bana, ale mamy już zaproszenie na 16 stycznia, bo ruszają z nowym programem debaty politycznej szerzej. W programie będzie osiem ugrupowań, więc dla nas też znajdzie się łaskawie miejsce raz w miesiącu. Dobre i to – przyznał. Podkreślił, że Konfederacja Korony Polskiej radzi sobie inaczej. – Docieramy do naszych wyborców niekoniecznie przez media głównego nurtu. Po prostu spotykamy się z wyborcami. Organizujemy masę imprez, typu spotkanie z Grzegorzem Braunem czy z posłami, czy marsze „Polska za pokojem”, czy przeciw imigracji, czy teraz będzie w Poznaniu 27 grudnia marsz z okazji kolejnej rocznicy Powstania Wielkopolskiego. Działamy też w mediach społecznościowych i okazuje się, że to wystarcza – tłumaczył. Roman Fritz zauważył, że „jeżeli mamy w oficjalnych notowaniach poziom między 7 a 10 proc., a to jest na pewno zaniżane, to dwucyfrowy wynik w przyszłym Sejmie jest niemalże pewny”. – A w takiej sytuacji przyszły Sejm bez czy też z Konfederacją Korony Polskiej, to będzie gigantyczna różnica, więc system się przed nami broni – powiedział. Czytaj też: Fritz boleśnie zripostował Czarzastego. Przypomniał słynne słowa z SejmuCzytaj też: Czarzasty wprowadza w Sejmie nowe zasady. ""My się śmiejemy"""
Polska,Poufna rozmowa. Zastanawiające reakcje Zachodu,https://dorzeczy.pl/swiat/815078/poufna-rozmowa-o-ukrainie-der-spiegel-europejscy-przywodcy-nie-ufaja-usa.html,"Thu, 04 Dec 2025 18:34:00 +0100","Sprawę opisał niemiecki tygodnik ""Der Spiegel"", który zwraca również uwagę na niebezpieczeństwo, jakie – według zachodnioeuropejskich polityków – ma czyhać na prezydenta Ukrainy Wołodymyra Zełenskiego. W rozmowie uczestniczył Donald Tusk Niemieccy dziennikarze dotarli do anglojęzycznej transkrypcji poufnej telekonferencji, do której doszło w poniedziałek. Wzięli w niej udział ukraiński przywódca oraz najważniejsi przywódcy państw europejskich. W tym gronie znalazł się również premier Polski Donald Tusk. Jak relacjonuje ""Der Spiegel"", prezydent Francji Emmanuel Macron ostrzegł rozmówców, że istnieje ryzyko wariantu, w którym Stany Zjednoczone zdradzą Ukrainę w sprawie terytoriów, nie zapewniając jej jasnych gwarancji bezpieczeństwa. To właśnie francuski przywódca stwierdził, że Zełenski znajduje się w ""poważnym niebezpieczeństwie"". Z kolei kanclerz Niemiec Friedrich Merz miał zalecić prezydentowi Ukrainy ""szczególną ostrożność"" w najbliższych dniach, wskazując, iż amerykańscy doradcy Donalda Trumpa – Steve Witkoff i Jared Kushner – prowadzą niejasną grę zarówno z Europą, jak i Kijowem. W podobnym duchu miał wypowiedzieć się również prezydent Finlandii Alexander Stubb, który podkreślił, że ""nie można zostawić Ukrainy i Wołodymyra samych z tymi ludźmi"". Również sekretarz generalny NATO Mark Rutte wyraził takie stanowisko, a jednocześnie podkreślił konieczność ochrony Wołodymyra Zełenskiego. Zachód zaprzecza doniesieniom Jak podaje ""Spiegel"", na pytania redakcji w tej sprawie nie odpowiedzieli Alexander Stubb, Mark Rutte, rzecznik Wołodymyra Zełenskiego, a także urząd kanclerski w Niemczech. Z kolei Paryż zaprzeczył relacji, według której francuski przywódca Emmanuel Macron mówił o możliwej zdradzie ze strony Waszyngtonu. ""Prezydent nie wyraził się w ten sposób"" – poinformował Pałac Elizejski. Z kolei dwóch anonimowych rozmówców niemieckiego tygodnika przyznało, że treść telekonferencji została wiernie oddana. Informatorzy nie chcieli jednak potwierdzić poszczególnych cytatów. Jak podało pod koniec listopada Politico, Europie nie pokazano najnowszej wersji planu pokojowego dla Ukrainy. Serwis powołał się na źródła dyplomatyczne. Stany Zjednoczone opracowały swój 28-punktowy plan pokojowy dla Ukrainy bez konsultacji z Kijowem ani z europejskimi partnerami. Plan został następnie zrewidowany z udziałem delegacji ukraińskiej, z pominięciem kilku najbardziej kontrowersyjnych punktów, w tym oddania Rosji nieokupowanej części Donbasu – zwróciła uwagę redakcja. Czytaj też: Von der Leyen stawia wszystko na jedną kartę. Chodzi o ogromne pieniądzeCzytaj też: Doniesienia o planach powrotu na Ukrainę. To zwiastun końca wojny?"
Polska,"Lisicki: Poznałem nowe słowo - maślarze. Ziemkiewicz: Zamiast wojny z Tuskiem, wojna frakcji",https://dorzeczy.pl/plus/polska-do-rzeczy/815024/lisicki-poznalem-nowe-slowo-maslarze-ziemkiewicz-o-wojnie-frakcji-pis.html,"Thu, 04 Dec 2025 18:30:00 +0100","Nasila się konflikt wewnątrz PiS. Chodzi o spór między Mateuszem Morawieckim, a grupą polityków chcących odsunąć go na dalszy tor. Przewodzą jej Przemysław Czarnek, Patryk Jaki, Jacek Sasin i Tobiasz Bocheński. Część mediów opisuje tych działaczy jako ""maślarzy"", chociaż sami politycy PiS twierdzą, że w partii takie określenie nie funkcjonuje. Do przeciwników byłego premiera należą także m.in. Mariusz Błaszczak, Elżbieta Witek, Zbigniew Ziobro czy Beata Szydło."
Polska,Kaczyński wyprowadził się z Żoliborza. Zaskakujący powód,https://dorzeczy.pl/kraj/815075/prezes-kaczynski-musial-wyprowadzic-sie-z-zoliborza-zaskakujacy-powod.html,"Thu, 04 Dec 2025 18:23:00 +0100","Na początku listopada na działce za płotem, sąsiadującej z domem prezesa PiS Jarosława Kaczyńskiego ruszyły prace budowlane. W domu, przylegającym do willi prezesa PiS rozpoczęto remont. Jak ustalił ""Fakt"" nieruchomość została zakupiona w 2024 r. przez rodzinę, która chce tam zamieszkać razem z dziećmi. Prezes PiS będzie mieć wreszcie sąsiadów, ponieważ dotychczas połowa bliźniaka, przylegająca do jego domu, była niezamieszkana. Nowi właściciele zaplanowali gruntowną modernizację. – Mówiło się o tym już przed wakacjami, może nawet na początku tego roku – mówi informator. – Wtedy pan prezes wspominał, że wyprowadzi się ze swojego domu. Nie na stałe, jedynie na czas prowadzonych robót – wyjaśnia jedna z osób z bliskiego otoczenia prezesa PiS. Wyprowadzka prezesa Kaczyńskiego Jak ustalił ""Fakt"" prezes PiS zdecydował się na czasową zmianę adresu. ""Mieszka teraz w dzielnicy dla VIP–ów po drugiej stronie Wisły, w domu, który od lat należy do jego rodziny. Do centrali PiS na Nowogrodzką i do Sejmu ma mniej więcej tyle samo, co z Żoliborza. Na jak długo przeprowadził się Jarosław Kaczyński? Jak wynika z tablicy informacyjnej, prace budowlane w domu przylegającym do willi prezesa PiS, mają trwać do czerwca 2026 r. To oznacza, że sam Kaczyński, jak i jego sąsiedzi wprowadzą się na Żoliborz najwcześniej w połowie przyszłego roku. Prawdopodobnie też tutaj spędzi święta Bożego Narodzenia"" – opisuje gazeta. – Jeżeli obok prezesa Kaczyńskiego wprowadzi się nowy sąsiad, służby na pewno nie przejdą wobec niego obojętnie. Taki właściciel lokalu zostanie dokładnie sprawdzony. Przede wszystkim będą ustalać, kim jest i jakie ma intencje. Będą też zastanawiać się nad dalszym zabezpieczeniem tej części budynku przed kwestiami inwigilacji prezesa Kaczyńskiego – mówi ""Faktowi"" Marcin Samsel, ekspert ds. bezpieczeństwa i infrastruktury krytycznej. Wyliczano, że zakup nieruchomości na Żoliborzu to niemały wydatek – za metr kwadratowy trzeba zapłacić od 13 do nawet 25 tys. zł. Czytaj też: Kaczyński: Ten rząd powinien po prostu przestać istnieć"
Polska,Francja: Biskupi odwiedzą 102 więzienia,https://dorzeczy.pl/swiat/815072/francja-biskupi-odwiedza-102-wiezienia.html,"Thu, 04 Dec 2025 18:00:00 +0100","""Poprzez tę inicjatywę Kościół we Francji ukazuje swe stałe zaangażowanie na rzecz osadzonych i swe pragnienie zaofiarowania im szczególnego czasu modlitwy, spotkania i nadziei” – napisano w dossier na temat jubileuszu. Przewidziano m.in. Msze św., liturgie pokutne, symboliczne przejście przez ""drzwi jubileuszowe” w zakładach karnych, spotkania w grupach dyskusyjnych i warsztatach biblijnych. Jednocześnie Konferencja Biskupów Francji wystosowała apel w sprawie przeludnienia zakładów karnych, które ""osiągnęło najwyższy poziom w dziejach Francji”. Przyczyna się to do ""poczucia poniżenia, wzrostu przemocy i bezczynności” więźniów, a także ""utraty sensu pracy przez funkcjonariuszy więziennych”. ""Uniemożliwia to osadzonym wyjście «lepszymi» niż wtedy, gdy trafili do więzienia, a tym samym generuje więcej recydywy niż bezpieczeństwa. Dla społeczeństwa więzienie jest najbardziej kosztowną sankcją, nie tylko finansową, ale także pod względem recydywy. Wszelkie środki mające na celu zwiększenie liczby więźniów są sprzeczne z bezpieczeństwem naszych współobywateli” – przekonują hierarchowie. Biskupi przeciwko przepełnionym więzieniom Zauważają, że ""choć wymiar sprawiedliwości musi zgodnie z prawem nakładać sankcje za przestępstwa i wykroczenia, to prawo ustanawia zasadę wymierzania kary, której celem jest zapobieganie ich powtórzeniu i reintegracja sprawców”. ""Postrzeganie sankcji jedynie jako kary, która musi boleć, sprowadziłoby karę do odczłowieczenia, a nie odbudowania. W interesie całego społeczeństwa, a zwłaszcza ofiar, leży odbudowanie ludzkiej osobowości tych, którzy ponieśli porażkę, poprzez pomaganie im w podejmowaniu odpowiedzialności i w tworzeniu nowej przyszłości. Przepełnione więzienia to więzienia, które niszczą, gdzie skazani nie tylko są zamknięci za murami, ale też podupadają w beznadziei, jak gdyby nie można było od nich oczekiwać niczego więcej” – zaznaczają biskupi. Przypominają jednocześnie, że każdy człowiek ma niezniszczalną godność i ""nikt nie może być zredukowany do jakiegokolwiek czynu, który popełnił”. ""W obliczu tej niepokojącej i niepokojącej obserwacji pragniemy wezwać przywódców politycznych i sędziów naszego kraju, abyśmy świadomie weszli na nowe ścieżki wymierzania sprawiedliwości i skazywania tych, którzy popełniają przestępstwa, a nawet zbrodnie. «Wszyscy do więzienia» to ślepy zaułek. Istnieją inne sposoby karania, które rzeczywiście szanują godność ludzi, a jednocześnie pozwalają na zmianę ich postępowania” – piszą francuscy biskupi. Czytaj też: Księża oskarżeni o obrazę islamu. Grozi im więzienieCzytaj też: Badanie: Coraz mniej państw z chrześcijańską większością"
Polska,Duże zmiany w Watykanie. Papież zlikwidował komisję ds. darowizn,https://dorzeczy.pl/religia/815069/watykan-papiez-zlikwidowal-komisje-do-spraw-darowizn.html,"Thu, 04 Dec 2025 17:52:00 +0100","Niecałe 10 miesięcy po jej ustanowieniu, papież Leon XIV chirografem podpisanym 29 września, ale opublikowanym 4 grudnia zlikwidował komisję ds. darowizn na Stolicę Apostolską – organ mający na celu zachęcanie wiernych, konferencji episkopatów i innych potencjalnych dobroczyńców do składania datków. Komisję tę powołał jeszcze papież Franciszek. Ustanowił ją chirografem podpisanym 11 lutego 2025 r. Komisja powołana przez papieża Franciszka Watykańska komisja, składająca się z pięciu członków, była przewodzona przez ks. Roberto Campisi, byłego asesora do spraw ogólnych Sekretariatu Stanu, którego Leon XIV mianował 27 września br. stałym obserwatorem Stolicy Apostolskiej przy UNESCO. On i pozostali członkowie ""natychmiast tracą swoje stanowiska"", jak stwierdza chirograf, będący rezultatem uchwały"" oraz rekomendacji zatwierdzonych i przedstawionych przez Radę ds. Ekonomii na podstawie art. 207 Konstytucji Apostolskiej Praedicate Evangelium. Zapis ten dotyczy ochrony dóbr, ryzyka majątkowego oraz zasobów ludzkich i finansowych, którymi należy zarządzać – jak czytamy – z rozwagą, efektywnością i przejrzystością. Komisja powstała z konkretnym zadaniem ""zachęcania do darowizn poprzez odpowiednie kampanie"" wśród wiernych, episkopatów i dobroczyńców oraz ""pozyskiwania środków finansowych od chętnych darczyńców na konkretne projekty przedstawiane przez instytucje Kurii Rzymskiej i Rząd Państwa Miasta Watykanu, przy zachowaniu autonomii i kompetencji każdego z podmiotów zgodnie z obowiązującymi przepisami"". W dokumencie podpisanym przez papieża Leona XIV czytamy: ""Kwestia darowizn i pozyskiwania funduszy na rzecz Stolicy Apostolskiej stanowi istotny aspekt vinculum unitatis et caritatis między Kościołami szczególnymi a Stolicą Apostolską, zwłaszcza z punktu widzenia rzeczywistego wykonywania posługi Piotrowej"". ""Rada ds. Ekonomii, której powierzono nadzór nad strukturami oraz działalnością administracyjną i finansową Stolicy Apostolskiej, poświęciła szczególną uwagę badaniu wspomnianej kwestii, ponownie ją analizując i konsultując się z ekspertami w tej dziedzinie"" – czytamy dalej. Papież zapowiedział powołanie grupy roboczej do przygotowania ""propozycji dotyczących ogólnej kwestii pozyskiwania funduszy na rzecz Stolicy Apostolskiej, wraz z określeniem odpowiedniej struktury"". Rada ds. Ekonomii będzie proponować kandydatów do tej grupy, których nominacje zostaną przedstawione papieżowi za pośrednictwem Sekretariatu Stanu. Czytaj też: ""Nie"" dla diakonatu kobiet. Choć orzeczenie nie jest definitywne"
Polska,"Bosak ""ujawnia"": To powie premier na tajnym posiedzeniu Sejmu",https://dorzeczy.pl/opinie/815063/bosak-ujawnia-co-tusk-powie-na-tajnym-posiedzeniu-sejmu.html,"Thu, 04 Dec 2025 17:50:00 +0100","Wicemarszałek Sejmu oparł swój wpis na informacjach ujawnionych przez Agencję Bezpieczeństwa Wewnętrznego już kilka dni temu. Zapowiedź premiera: Bardzo poważne sprawy Premier Donald Tusk w czwartek poinformował, że na piątkowym posiedzeniu Sejmu przedstawi ""pilną informację dotyczącą bezpieczeństwa państwa"". Jednocześnie przekazał, że zwrócił się do marszałka Włodzimierza Czarzastego z wnioskiem o utajnienie pierwszego punktu obrad. Zgodnie z harmonogramem, posiedzenie Sejmu rozpocznie się o godz. 9:00 od prac nad ustawą budżetową na 2026 r., po czym ma zostać przeprowadzona tajna część obrad. – Tajne znaczy tajne. Bardzo poważne sprawy – powiedział Tusk, pytany o temat swojego wystąpienia. Według nieoficjalnych ustaleń mediów, informacja premiera ma dotyczyć kryptowalut oraz ""pojawiającego się rosyjskiego śladu"". Bosak: Tusk ma mówić o rosyjskiej siatce 30 osób Bosak twierdzi, że podczas tajnej części premier ma przedstawić znane już od kilku dni opinii publicznej informacje o śledztwie ABW dotyczącym co najmniej 30-osobowej grupy przestępczej działającej na rzecz rosyjskich służb specjalnych. Grupa ta miała prowadzić w Polsce działania szpiegowskie, sabotażowe, dywersyjne i propagandowe, o czym ABW informowało na swojej stronie internetowej 2 grudnia. Według Bosaka, Tusk ma wskazać na rzekomego koordynatora siatki: 28-letniego obywatela Rosji, Michaiła M., mieszkającego w obwodzie moskiewskim. Według opisu ma on być powiązany z FSB, a jego zadaniem miało być wydawanie poleceń członkom grupy i nadzorowanie ich działań. Bosak powołuje się również na ujawnione wcześniej przez ABW informacje o wykorzystaniu kryptowalut: Michaił M. miał dzięki specjalistycznej wiedzy zakładać i obsługiwać portfele służące do finansowania operacji grupy. Atak na prezydenta Karola Nawrockiego W ocenie wicemarszałka Sejmu, premier ma zakończyć swoje wystąpienie krytyką prezydenta Karola Nawrockiego, który kilka dni temu zawetował ustawę o kryptowalutach. Tusk ma też zapowiedzieć ponowne złożenie projektu. Bosak podkreśla, że publikuje te informacje już dziś, ponieważ ""posłowie którzy to jutro usłyszą nie będą mogli tego powtórzyć w mediach ze względu na utajnienie obrad"". twitterCzytaj też: ""Będę przekonywał wszystkich"". Mentzen zapowiada ofensywę ws. kryptowalutCzytaj też: ""Korzystają dywersanci"". Minister o decyzji Nawrockiego"
Polska,"Żurek: Przez lata udawano, że Trybunał Stanu to martwa instytucja",https://dorzeczy.pl/kraj/815060/zurek-chce-stawiac-opozycje-przed-trybunalem-stanu-udawano-ze-to-martwa-instytucja.html,"Thu, 04 Dec 2025 17:46:00 +0100","""Dziś skierowałem do Marszałka Sejmu kolejny wniosek o rozważenie postawienia przed Trybunałem Stanu polityków, wobec których prokuratura prowadzi poważne postępowania"" – poinformował szef MS. ""Przez lata udawano, że Trybunał Stanu to martwa instytucja. A przecież jest w Konstytucji po to, by nikt nie był ponad prawem. Ani minister, ani premier, ani żaden inny polityk – bez względu na barwy partyjne. Obywatel musi mieć pewność, że państwo działa uczciwie, a odpowiedzialność dotyczy wszystkich tak samo. Sprawiedliwość nie może być selektywna. Co zrobi Sejm? Zobaczymy. Ja dalej będę kierował sprawy tam, gdzie powinny trafić – bo tak wygląda realne przywracanie praworządności"" – przekonuje Żurek. Polityk opublikował też nagranie. twitter Politycy PiS mają problem? Mateuszowi Morawieckiemu, Mariuszowi Błaszczakowi i Krzysztofowi Ardanowskiemu przedstawiono zarzuty popełnienia przestępstw za czasów rządów PiS. W piśmie przekazanym przez ministra sprawiedliwości Waldemara Żurka do marszałka Sejmu Włodzimierza Czarzastego padła sugestia dotycząca Trybunału Stanu. Włodzimierz Czarzasty otrzymał od Waldemara Żurka zawiadomienie dotyczące postawienia zarzutów byłym członkom rządu z czasów PiS – przekazała rzecznik prokuratora generalnego, prok. Anna Adamiak. Chodzi o byłego premiera Mateusza Morawieckiego, byłego szefa MON Mariusza Błaszczaka oraz byłego ministra rolnictwa Jana Krzysztofa Ardanowskiego, którym przedstawiono zarzuty związane z pełnionymi przez nich funkcjami. Na początku roku trzech byłych ministrów usłyszało zarzuty związane z decyzjami podejmowanymi podczas sprawowania swoich funkcji. Mateusz Morawiecki został objęty postępowaniem dotyczącym przekroczenia uprawnień i niewywiązania się z obowiązków przy organizacji wyborów korespondencyjnych w 2020 r. W przypadku Mariusza Błaszczaka chodzi o ujawnienie poufnych dokumentów dotyczących planów obronnych na linii Wisły. Natomiast Jan Krzysztof Ardanowski odpowiada za zarzuty dotyczące niegospodarności, naruszenia obowiązków oraz przekroczenia uprawnień, co według ustaleń miało doprowadzić do straty KOWR rzędu około 120 mln zł. Wszystkie te działania prokuratury stały się możliwe po uchyleniu immunitetów przez Sejm, przy czym Morawiecki sam zdecydował o rezygnacji z immunitetu."
Polska,"""Byłem bliski końca drogi"". Kazik Staszewski trafił do szpitala",https://dorzeczy.pl/opinie/815051/kazik-staszewski-trafil-do-szpitala-niepokojace-wpisy.html,"Thu, 04 Dec 2025 17:35:00 +0100","O liderze zespołu Kult było głośno w ostatnich dniach z powodu jego niedyspozycji podczas koncertu w Zielonej Górze. W trakcie występu fani zaczęli opuszczać wydarzenie. Według relacji widzów, Kazik Staszewski śpiewał niewyraźnie i bełkotał. Media społecznościowe obiegły nagrania z imprezy. Tymczasem w czwartek artysta zamieścił w mediach społecznościowych dwa wpisy, z których wynikało, że jego stan zdrowia wyraźnie się pogorszył. W pierwszym poście Staszewski napisał, że przeszedł zabieg usunięcia wyrostka, który prawdopodobnie wykonano źle. ""Zostawili jakiś farfocel na końcu. Leżę na OIOM w szpitalu na Teneterce z rozpoznaniem ropowicy. Zostaję zatrzymany w szpitalu na SOR. Sprawa jest poważniejsza. Mówią coś o sepsie"" – napisał i dodał, że źle czuł się już podczas koncertu w Łodzi. Drugi wpis był znacznie bardziej złowrogi. Muzyk poinformował w nim, że po serii badań lekarze stwierdzili, że dziś w nocy piosenkarz był ""bliski końca drogi"". ""I na podobną akcję jak tatuś. Pewnie będą mnie kroić"" – zakończył swój wpis Kazik. Niedyspozycja podczas koncertu Według relacji Kazik śpiewał niewyraźnie i bełkotał. W pewnym momencie miał popełnić ""wpadkę"". Jastrząb Post dotarł do jednej z osób, które uczestniczyły w koncercie. – Kazik w pewnym momencie zapytał gitarzystę, czy zagrają piosenkę o ""dzieciach"". Chodziło o ""Gdy nie ma dzieci"", a zagrali ją dwie piosenki wcześniej. Ludzie ustawiają się do wyjścia. Wieczór już nie będzie dobry – relacjonował słuchacz. Inny z fanów mówi: ""Jestem/byłam fanką Kazika. Od zawsze. Wszystkie projekty tego artysty są mi znane. Z wielką nadzieją szłam na ten koncert. Chciałam go bardzo przeżyć. Po pierwszych nutach wydobytych z instrumentów muzyków aż mi łzy poleciały. I nagle na scenie pojawił się Kazik. Myślałam, że to problem z nagłośnieniem, że coś jest nie tak technicznie"". Czytaj też: Hołdys broni Kazika. ""Nie zasłania się tanimi wymówkami"""
Polska,"""Wielki Bu"" pozostanie w areszcie? Sąd zdecydował",https://dorzeczy.pl/kraj/815048/patryk-m-wielki-bu-pozostanie-w-areszcie-sad-zdecydowal.html,"Thu, 04 Dec 2025 17:34:00 +0100","Zarzuty wobec Patryka M., freak fightera znanego jako ""Wielki Bu"", dotyczą m.in udziału w zorganizowanej grupie przestępczej zajmującej się przemytem i handlem narkotykami. Chodzi o uczestnictwo w obrocie 17 kg marihuany o czarnorynkowej wartości ok. 850 tys. zł oraz 2 kg amfetaminy o wartości ok. 60 tys. zł, z czego uczynił sobie stałe źródło dochodu. 35-latek jest także podejrzany o udział w kradzieży z włamaniem samochodu marki Audi Q7 o wartości 60 tys. zł, w którym następnie przerobiono numery identyfikacyjne VIN. Kolejny zarzut dotyczy oszustwa przy sprzedaży auta za kwotę 41 tys. zł, co doprowadziło nabywcę do niekorzystnego rozporządzenia mieniem. ""Wielki Bu"" zostanie w areszcie. Sąd podjął decyzję Patryk M., który w przeszłości był jednym z liderów kibiców Lechii Gdańsk, obecnie przebywa w polskim areszcie. Wcześniej starał się o azyl w Niemczech, jednak sąd w Hamburgu podjął decyzję o jego ekstradycji. Strona niemiecka 6 listopada przekazała go Polsce na podstawie europejskiego nakazu aresztowania. Sąd Okręgowy w Lublinie na posiedzeniu niejawnym, po rozpatrzeniu zażalenia złożonego przez obronę, utrzymał w czwartek decyzję o tymczasowym areszcie dla ""Wielkiego Mu"". Mężczyzna będzie przebywać w areszcie do 4 lutego 2026 r. Postanowienie jest prawomocne. Sąd uzasadnił swoją decyzję wysokim ryzykiem matactwa oraz obawą ucieczki podejrzanego. Obrońcy Patryka M. chcieli zamiany środka zapobiegawczego z aresztu na poręczenie majątkowe w wysokości 500 tys. zł, zakaz opuszczania kraju, dozór policji oraz zakaz kontaktowania się ze świadkami i innymi podejrzanymi w sprawie. Przypomnijmy, że Patryk M. został zatrzymany 12 września na lotnisku w Hamburgu. Był poszukiwany w związku ze śledztwem prowadzonym przez Prokuraturę Krajową w Lublinie. Zatrzymanie było możliwe dzięki współpracy polskich i niemieckich służb. Jak relacjonowała Komenda Główna Policji, ""Wielki Bu"" został ujęty tuż przed planowanym odlotem do Dubaju. Czytaj też: ""Wielki Bu"" w prokuraturze. Usłyszał zarzuty"
Polska,Fala odejść pracowników Orange? Zawarto umowę,https://dorzeczy.pl/ekonomia/815042/odejscia-dobrowolne-w-orange-polska-zawarto-umowe-ze-zwiazkami-zawodowymi.html,"Thu, 04 Dec 2025 17:27:00 +0100","""Umowa społeczna na lata 2026-2027 określa w szczególności wielkość odejść dobrowolnych na najbliższe 2 lata na poziomie 1000 osób (około 12 proc. wszystkich zatrudnionych) oraz pakiet finansowy dla pracowników odchodzących z Orange Polska w ramach odejść dobrowolnych. Przewiduje także możliwość podwyżek wynagrodzeń zasadniczych (5,5 proc. w roku 2026 i nie mniej niż 5 proc. w roku 2027), wysokość dodatkowego odszkodowania dla pracowników, którzy osiągną wiek emerytalny w ciągu najbliższych czterech lat, a także określa miejsce i rolę mobilności wewnętrznej przy wsparciu programu alokacyjnego"" – czytamy w komunikacie. Pracownikom, z którymi pracodawca zamierza rozwiązać umowę o pracę, stwarza możliwości skorzystania z udziału w programie wsparcia w poszukiwaniu pracy na rynku. Zapisy umowy społecznej 2026-2027 przewidują m.in. działania na rzecz przyjaznego środowiska pracy, wellbeingu oraz utrzymanie pakietu opieki medycznej. Orange Polska zobowiązała się także, że budżet szkoleniowy w latach 2026-2027 pozostanie na dotychczasowym poziomie, co pozwoli na wsparcie pracowników w zakresie podnoszenia kwalifikacji zawodowych, zdobywania nowych kompetencji, zgodnie ze strategią Lead the Future, wskazano w materiale. Takie warunki wynegocjowano z pracownikami ""W ramach wynegocjowanych warunków na rok 2026 określono limit odejść pracowników na poziomie 540, zasady odejść dobrowolnych i wysokości odpraw oraz dodatkowych odszkodowań dla odchodzących pracowników. Określono również zasady i kryteria doboru jakie pracodawca będzie stosował wobec pracowników, którym będzie wypowiadał umowy o pracę z przyczyn niedotyczących pracowników. Wartość pakietu przypadająca na odchodzącego pracownika będzie zależała od zakładowego stażu pracy"" – czytamy dalej. Podpisanie nowej Umowy Społecznej wpisuje się w realizację przez spółkę strategii, której celem jest koncentracja na tworzeniu długoterminowej wartości, między innymi poprzez poprawę efektywności operacyjnej. Zarząd spółki wstępnie szacuje, że rezerwa na koszty rozwiązania stosunku pracy wynikające z wyżej opisanej umowy wyniesie około 150 mln zł. Szacunek ten oznacza wzrost rezerwy w przeliczeniu na pracownika w porównaniu do poprzedniej umowy społecznej, głównie ze względu na inne założenia dotyczące średniego wynagrodzenia odchodzących pracowników, podano również. Orange Polska to dostawca usług telekomunikacyjnych w Polsce. Orange dostarcza m.in. usługi telefonii komórkowej, stacjonarnej, dostępu do internetu, TV oraz usługi transmisji głosu przez internet (VoIP). Spółka jest notowana na GPW od 1998 r.; wchodzi w skład indeksu WIG20. Czytaj też: Poważne kłopoty popularnej sieci komórkowej. UOKiK wszczyna postępowanieCzytaj też: 3G przechodzi do historii. Miliony urządzeń stracą internet"
Polska,Sejm o utajnieniu obrad. Zapowiedziano zmiany,https://dorzeczy.pl/kraj/815033/kancelaria-sejm-o-utajnieniu-obrad-na-wniosek-tuska-zapowiedziano-zmiany.html,"Thu, 04 Dec 2025 17:09:00 +0100","""Do Marszałka Sejmu wpłynął wniosek Prezesa Rady Ministrów o utajnienie jednego z punktów piątkowych obrad Izby, podczas którego premier przedstawi Sejmowi informację nt. bezpieczeństwa państwa. Izba rozpatrzy wniosek w piątek po wznowieniu obrad o godz. 9:00. Następnie planowane jest wystąpienie premiera przed Sejmem w trybie tajnym. Szczegółowy harmonogram tej części 46. posiedzenia Izby zatwierdzony będzie po posiedzeniach Prezydium Sejmu i Konwentu Seniorów. W związku z utajnieniem pierwszej części piątkowego posiedzenia zostaną wprowadzone zmiany dotyczące obsługi medialnej prac Izby, o których poinformujemy w osobnym komunikacie"" – czytamy w komunikacie Kancelarii Sejmu. Premier Donald Tusk poinformował, że na piątkowym posiedzeniu Sejmu przedstawi ""pilną informację dotyczącą bezpieczeństwa państwa"". Szef rządu przekazał, że zwrócił się do marszałka Włodzimierza Czarzastego z wnioskiem o utajnienie pierwszego punktu obrad izby. Harmonogram zakłada, że piątkowe posiedzenie Sejmu rozpocznie się o godz. 9:00 od sprawozdania komisji i trzeciego czytania rządowego projektu ustawy budżetowej na 2026 r. – Tajne znaczy tajne. Bardzo poważne sprawy – powiedział Tusk, pytany przez dziennikarzy, czego będzie dotyczyło jego wystąpienie. Jak dowiedziała się nieoficjalnie reporterka TVN24 Agata Adamek, ma ono dotyczyć sprawy kryptowalut i ""pojawiającego się rosyjskiego śladu"". Kryptowaluty i weto prezydenta Prezydent Karol Nawrocki zawetował ustawę o rynku kryptowalut. Rzecznik prasowy głowy państwa wyjaśnił, że zawetowana ustawa przewidywała ""możliwość wyłączania przez rząd stron internetowych firm działających na rynku kryptoaktywów jednym kliknięciem"". ""Przepisy dotyczące blokowania domen są nieprzejrzyste i mogą prowadzić do nadużyć. Gdy rząd wyłączy stronę, ludzie tracą dostęp do swoich cyfrowych środków. Na to nie można się zgodzić. W większości państw Unii Europejskiej stosuje się prostą listę ostrzeżeń, która chroni konsumentów bez blokowania całych serwisów"" – tłumaczył. Rafał Leśkiewicz podkreślił, że problemem jest brak przejrzystości w proponowanych rozwiązaniach. ""Podczas gdy Czechy, Słowacja czy Węgry wdrożyły przepisy liczące kilka lub kilkanaście stron, polska ustawa ma ich ponad sto. Nadregulacja to prosta droga do wypychania firm za granicę – do Czech, na Litwę czy na Maltę – zamiast tworzenia warunków, by zarabiały i płaciły podatki w Polsce"" – wskazał. Czytaj też: Tajne posiedzenie Sejmu. Kosiniak-Kamysz: Nie należy się obawiać"
Polska,Rząd podniesie opłaty dla kierowców. Niektóre wzrosną aż trzykrotnie,https://dorzeczy.pl/ekonomia/815030/wyzsze-oplaty-za-rejestracje-pojazdow-rzad-szykuje-zmiany.html,"Thu, 04 Dec 2025 17:08:00 +0100","Ministerstwo Infrastruktury zapowiada wzrost opłat związanych z rejestracją pojazdów. Podwyżki obejmą zarówno dokumenty, jak i tablice rejestracyjne oraz nalepki legalizacyjne. Najmocniej odczują je osoby planujące zakup tablic indywidualnych, które mają podrożeć trzykrotnie – do 3 tysięcy złotych. Droższe dokumenty rejestracyjne Projekt rozporządzenia opublikowany w czwartek przewiduje podniesienie opłat za wydanie dowodu rejestracyjnego oraz jego wtórnika. Zdrożeje również pozwolenie czasowe oraz jego duplikat. Oznacza to, że kierowcy, którzy będą musieli uzyskać nowe dokumenty lub ich wtórniki, zapłacą więcej niż dotychczas. Podwyżki mają objąć także tablice rejestracyjne. Wzrosną opłaty za standardowe tablice samochodowe, motocyklowe i motorowerowe, jak również za ich wtórniki. Zmiana dotyczy także tablic indywidualnych, które po wejściu nowych przepisów w życie mają kosztować aż 3 tysiące złotych, co stanowi trzykrotność obecnej stawki. Więcej zapłacą również posiadacze pojazdów zabytkowych. Wyższe będą opłaty za tablice przeznaczone dla takich pojazdów – zarówno w przypadku samochodów, jak i motocykli czy motorowerów. Podwyżka obejmie także zmniejszone tablice zabytkowe oraz ich wtórniki. Podrożeją również komplety nalepek legalizacyjnych. Wzrost obejmie zarówno nalepki wydawane do tablic zwykłych, jak i ich wtórniki. Identyczne zmiany mają dotyczyć nalepek i tablic tymczasowych, co oznacza, że koszty niezbędnych formalności podniosą się także w przypadku pojazdów rejestrowanych na krótszy okres. Bez zmian w sposobie naliczania opłat Ministerstwo przewiduje, że sposób wyliczania opłaty za wydanie jednej tablicy pozostanie bez zmian. Nadal będzie ona stanowiła połowę opłaty za komplet tablic, niezależnie od tego, czy chodzi o tablice zwykłe, indywidualne czy zabytkowe. Wydanie wtórnika jednej tablicy będzie natomiast wiązało się z opłatą równą kosztowi wydania nowych tablic. Zgodnie z projektem, rozporządzenie ma zacząć obowiązywać po 14 dniach od jego opublikowania. Czytaj też: Najważniejsze zmiany podatkowe. Sprawdź, co się zmieni od 1 stycznia 2026 rokuCzytaj też: Olbrzymia kara dla Vectry. UOKiK nie miał litości"
Polska,Niemcy przysyłają wojska do Polski. Duży transport,https://dorzeczy.pl/swiat/815027/niemieckie-eurofightery-w-polsce-bundeswehra-przysle-tez-zolnierzy.html,"Thu, 04 Dec 2025 17:06:00 +0100","Jak podaje agencja DPA, Luftwaffe przesunęła myśliwce bojowe nad Wisłę. Władze sił powietrznych przekazały, że z lotniska wojskowego Nörvenich wystartowało kilka Eurofighterów, by przemieścić się do polskiej bazy wojskowej w Malborku. Decyzja o zmianie lokalizacji stacjonowania samolotów stanowi reakcję na naruszenia przestrzeni powietrznej przez rosyjskie samoloty w rejonie Morza Bałtyckiego, a także na przypadki wtargnięcia dronów-kamikadze na teren państw Sojuszu Północnoatlantyckiego. ""Dajemy kolejny wyraźny sygnał wsparcia"" Minister obrony Niemiec Boris Pistorius zapowiedział podjęcie takich działań już w połowie października. – Dzięki tej misji nasi żołnierze, obok naszej grupy alarmowej stacjonującej od sierpnia w Rumunii, wnoszą kolejny cenny wkład w ochronę wschodniej części terytorium sojuszu. W ten sposób dajemy kolejny wyraźny sygnał wsparcia dla naszego sąsiada, Polski, oraz dla całego NATO – powiedział inspektor sił powietrznych generał broni Holger Neumann, cytowany przez Deutsche Welle. Sprzęt to jednak nie wszystko. Oprócz samolotów, Bundeswehra wysyła do Polski również około 150 osób, w tym pilotów, techników, logistyków, ochroniarzy i żołnierzy straży polowej. Ze wstępnych planów wynika, że personel pozostanie do marca. Kolejna prowokacja. Eurofightery w akcji W ubiegłym tygodniu rumuńskie i niemieckie myśliwce zostały poderwane w pobliżu granicy Rumunii z Ukrainą w odpowiedzi na wtargnięcie rosyjskich dronów. Piloci ich nie zestrzelili. Rumuński minister obrony Ionut Mosteanu poinformował, że piloci NATO byli bliscy zestrzelenia drona, który wielokrotnie wlatywał w przestrzeń powietrzną kraju będącego członkiem sojuszu, ale wstrzymali się z otwarciem ognia, obawiając się, że szczątki spadającej maszyny spowodują szkody na ziemi. – Mamy do czynienia z nową rosyjską prowokacją przeciwko Rumunii, dronem, którego rumuńska armia i niemieckie Eurofightery próbowały zestrzelić. Moim zdaniem piloci przeanalizowali potencjalne straty i postanowili nie podejmować działań – ocenił Mosteanu. Czytaj też: Rosyjskie prowokacje na Bałtyku. Wiceszef MON: Incydentów będzie więcejCzytaj też: Kolejna rosyjska prowokacja? Premier poinformował o ""incydencie"""
Polska,Kolejne weto Nawrockiego. Ardanowski: Atak na prezydenta jest obrzydliwy,https://dorzeczy.pl/opinie/814970/ustawa-lancuchowa-zawetowana-ardanowski-byla-po-prostu-absurdalna.html,"Thu, 04 Dec 2025 17:00:00 +0100","We wtorek prezydent Karol Nawrocki poinformował, że zawetował tzw. ustawę łańcuchową, czyli nowelę ustawy o ochronie zwierząt zakazującą trzymania psów na uwięzi i wprowadzającą wymogi dotyczące kojców, w których są one trzymane. W środę marszałek Sejmu Włodzimierz Czarzasty zapowiedział głosowanie w sprawie weta prezydenta Karola Nawrockiego do tzw. ustawy łańcuchowej. Weto ustawy łańcuchowej. Ardanowski wylicza jej absurdy Jan Krzysztof Ardanowski, były minister rolnictwa i rozwoju wsi, ocenił w rozmowie z DoRzeczy.pl, iż uważa, że weto prezydenta do ustawy łańcuchowej to jest bardzo sensowna decyzja. – Ta ustawa, której zwolennicy podnosili argumenty etyczne i moralne, była nie do wykonania. To, co w niej wprowadzono, jest niemożliwe do zrealizowania przede wszystkim przez ludzi starszych mieszkających na wsi, dla których pies jest często jedynym towarzyszem ich starości. Ogrodzenie nieruchomości tak, żeby pies nie był w stanie z niej się wydostać jest praktycznie nierealne. Zresztą, w gospodarstwach rolnych również otwiera się bramy po to, że jeździ sprzęt. Możliwość zamknięcia psa praktycznie w grę nie wchodzi. Poza tym psy pełnią również pewną dodatkową rolę – są tymi, które ostrzegają, sygnalizują różnego rodzaju zagrożenia czy niebezpieczeństwa. To nie są tylko pupile, które są pieszczone i głaskane, ale mają określoną rolę w gospodarstwach. Są dobrze traktowane, są odpowiednio zabezpieczone, ale też trzeba patrzeć, że ideologia, która z psa czy kota próbuje zrobić członka rodziny, jest jakąś ideologią chorą – tłumaczył. Podkreślił przy tym, że „pan prezydent zaproponuje rozwiązania, które – mam nadzieję – jeszcze w Sejmie mogą być skorygowane”. – Mianowicie właściciel psa bez uwięzi, w określonych warunkach, ma zapobiec temu, żeby te psy nie stwarzały zagrożenia dla kogoś innego. Zresztą dlaczego atakuje się Polską wieś ? A psy żyjące w ciasnych mieszkaniach w miastach? Uderza się w mieszkańców wsi posiadających psy, a weźmy pod uwagę tysiące psów żyjących w blokach – w malutkich, ciasnych mieszkaniach, wyprowadzanych raz czy dwa razy w ciągu dnia na trawnik przed blokiem, żeby tam się wypróżniły. Może trzeba się zastanowić, czy to są warunki dla zwierząt, które są przyzwyczajone do przestrzeni, do biegania, do dużych obszarów, po których mogą się przemieszczać? – podkreślił. Ocenił, że „zmuszanie ludzi, którzy nie są w stanie ogrodzić swojej nieruchomości, a na wsi jest to praktycznie niemożliwe, do tego, żeby zbudować dla psów kojce o powierzchni – w przypadku psów dużych – 20 metrów kwadratowych, z podłogą i dachem, jest opresją ze strony państwa”. – A jeszcze jakby suka, nie daj Boże, się oszczeniła, to trzeba zwielokrotnić tę powierzchnię dla miotu – dodał. Jan Krzysztof Ardanowski podkreślił, że „ta ustawa po prostu była absurdalna, ale dorobiono do niej histeryczną reakcję, cynicznie zarzucając brak serca, empatii wobec zwierząt, przyzwolenie na krzywdzenie zwierząt”. – Atak na prezydenta ze strony tych wszystkich tak zwanych społecznych obrońców zwierząt, którzy z zajmowania się zwierzętami zrobili bardzo dochodowy dla siebie interes i cynicznych polityków, jest czymś obrzydliwym – mówił. Podkreślił, że nie wie, czy to weto pana prezydenta zostanie w Sejmie obalone, ale „absolutnie w tym przypadku uważam, że uczynił słusznie, wskazując nierealność zaproponowanych tam rozwiązań”. – Tę ustawę należało zawetować – dodał. Zakaz hodowli zwierząt na futra. Ardanowski: Stało się źle Również we wtorek prezydent Karol Nawrocki podpisał nowelizację ustawy, która wprowadza zakaz hodowli zwierząt na futra. – Ponad dwie trzecie Polaków, w tym także mieszkańców wsi, popiera zakaz – podkreślił prezydent, uzasadniając swoją decyzję. Jan Krzysztof Ardanowski, odnosząc się w rozmowie z DoRzeczy.pl do tej decyzji prezydenta, powiedział, że uważa, iż „stało się źle, że pan prezydent taką decyzję podjął”. – Szanuję jego suwerenną decyzję, mam nadzieję, że ona wynikała z jakichś analiz, a nie tylko z nacisków różnych środowisk politycznych, którym zależało na tym, żeby zlikwidować działalność gospodarczą, podkreślam – legalną, zgodną z prawem, która nie jest zabroniona w Unii Europejskiej, która jest ważnym elementem utylizacji odpadów ubojowych, drobiowych i rybnych, która daje zatrudnienie, daje dochody, daje możliwości eksportu i odpowiada na zapotrzebowanie w dalszym ciągu utrzymujące się na świecie na futra – tłumaczył. Były minister rolnictwa podkreślił, iż „nieprawdą jest, że futra odchodzą w niesławie w niepamięć”. – Różne domy mody wracają do futer i one będą na świecie w dalszym ciągu do końca świata popularne, natomiast hodowla przeniesie się do innych krajów, gdzie będą warunki dużo gorsze niż w Polsce – dodał. Rozmówca DoRzeczy.pl wskazał, że „środowiska rolnicze były jednoznaczne – uważały, że pan prezydent powinien tę ustawę zawetować”. – Nawet nie tyle ze względu na ilość gospodarstw i uciążliwość mniej niż 300 gospodarstw w Polsce, które zajmują się hodowlą. Podkreślam raz jeszcze – czynią to w zgodzie z prawem i legalnie – powiedział. ""Rolnicy traktują to jako pierwszy krok do ataku na działalności w rolnictwie"" Jan Krzysztof Ardanowski przekazał, że „rolnicy traktują to jako zapowiedź i pierwszy krok do ataku na działalności w rolnictwie, zarówno hodowlane, jak i zapewne niektórych upraw, bo ci twórcy ustawy o zakazie hodowli zwierząt futerkowych nie ukrywali w uzasadnieniu, że jest to ustawa wzorcowa, za którą pójdą zmiany w innych obszarach gospodarki, w domyśle – likwidacja innych kierunków hodowli zwierząt, również upraw, bo coraz częściej się mówi o wprowadzeniu zakazu uprawy tytoniu, czyli wprost zachęty dla przemytu kontrabandy, mafii i szarej strefy”. – Pan prezydent obiecał rolnikom, czynił to wielokrotnie, że będzie wspierał rolnictwo i nie pozwoli, by jakieś działy rolnictwa ucierpiały. Prezydent Karol Nawrocki pytał mnie o zdanie, a ja jednoznacznie powiedziałem, że uważam, iż należało tę ustawę zawetować, jednak pan prezydent jest suwerenny w swoich decyzjach – mówił. Dodał, że stara się zrozumieć argumenty, które dotarły i przemawiały do prezydenta. – Mianowicie organizacje reprezentujące hodowców zwierząt futerkowych, praktycznie w Polsce zostały tylko norki, prosiły prezydenta, by tej ustawy nie wetował. Ustawa mówi o tym, że na likwidowanie hodowli będzie czas 8 lat i będą jakieś odszkodowania, chociaż nie pokrywające dotychczasowych dochodów z legalnej działalności. Notabene – pojawia się pytanie, dlaczego zabraniać legalnej działalności gospodarczej i wyciągać pieniądze podatników, by komuś, kto chce pracować, chce dalej utrzymywać hodowlę, wypłacać jakieś pieniądze? – powiedział. Branża zaszantażowana przez obecną władzę? Zdaniem posła „branża została zaszantażowana przez obecną władzę, posługującą się jeszcze straszakiem unijnym, że jeżeli ustawa nie zostanie przyjęta, to działaniami administracyjnymi hodowla i tak zostanie zlikwidowana w ciągu góra dwóch lat, bez żadnych form wsparci”. – Ci zastraszeni hodowcy, po prostu widzą, że jest ogromny sojusz przeciwników hodowli, mówię to bardzo otwarcie – dodał. Jan Krzysztof Ardanowski ocenił, że „w Sejmie doszło do egzotycznego sojuszu – z jednej strony organizacje lewicowe, czyli ci wszyscy wojujący neomarksiści, z Platformą Obywatelską, Polskim Stronnictwem Ludowym, głosującym przeciwko rolnikom, poza ministrem rolnictwa, który »dla oka« mógł być przeciw i – niestety – do tego sojuszu doszło stu posłów Prawa i Sprawiedliwości, wykonujących polecenia prezesa Kaczyńskiego”. – Gdyby nie wprowadzono wśród posłów PiS dyscypliny głosowania nad ustawą o zakazie hodowli zwierząt futerkowych, to jak sądzę, zdecydowana większość klubu byłaby przeciwko zakazowi, a wokół prezesa może by zostało kilkoro „janczarów”, którzy wykonywaliby jego polecenia – mówił. Zauważył, że „co do tej ustawy istniała obawa, że ewentualne weto mogłoby zostać odrzucone w Sejmie”. – Pan prezydent musi liczyć się z tym, że niektóre jego weta będą odrzucone przez jakąś dziwną koalicję neomarksistowso-lewicowo-pisowską. Jednak odium przy ewentualnym odrzuceniu weta spadłoby na głosujących posłów, a nie na prezydenta i jego wiarygodność – ocenił. – Polska wieś dalej wiąże ogromne nadzieje z panem prezydentem, jako z tym, który może starać się powstrzymać lub przynajmniej spowolnić degradację, upadek i niszczenie polskiego rolnictwa – zarówno na poziomie krajowym, jak i na poziomie unijnym – podkreślił Jan Krzysztof Ardanowski. Czytaj też: Ustawa o zakazie hodowli zwierząt na futra. Prezydent ogłosił decyzjęCzytaj też: Furia lewicy po decyzji prezydenta. ""Bestialstwo"", ""zemścił się"""
Polska,Tajne posiedzenie Sejmu. Kosiniak-Kamysz: Nie należy się obawiać,https://dorzeczy.pl/opinie/815018/tajne-obrady-sejmu-kosiniak-kamysz-nie-nalezy-sie-obawiac.html,"Thu, 04 Dec 2025 16:53:00 +0100","Donald Tusk zwrócił się do marszałka Sejmu Włodzimierza Czarzastego z wnioskiem o utajnienie pierwszego punktu piątkowych obrad. Premier chce przedstawić ""pilną informację dotyczącą bezpieczeństwa państwa"". Dokument już wpłynął do izby. Sprawę skomentował wicepremier, minister obrony narodowej Władysław Kosiniak-Kamysz. – Myślę, że ta kwestia nie jest związana z sytuacją militarną – powiedział podczas konferencji prasowej w Stalowej Woli. Jak zaznaczył, informacja będzie dotyczyła bezpieczeństwa ""w sposób bardzo praktyczny"". – Jeżeli jest poważna informacja, to nie należy się obawiać, tylko podejść do niej z powagą i z odpowiednią uwagą – przestrzegł szef MON. – Trzeba mieć świadomość zagrożeń, które są, ale również działań, które są podejmowane, niestety, przez część środowisk politycznych, które nie niosą znamion budowy bezpieczeństwa – powiedział. Nieoficjalnie: O tym będzie mówił premier Tusk Jak dowiedziała się nieoficjalnie reporterka TVN24 Agata Adamek, wystąpienie premiera Donalda Tuska ma dotyczyć sprawy kryptowalut i ""pojawiającego się rosyjskiego śladu"". Przypomnijmy, że prezydent Karol Nawrocki zawetował ustawę o rynku kryptowalut. Rzecznik głowy państwa wyjaśnił, że zawetowana ustawa przewidywała ""możliwość wyłączania przez rząd stron internetowych firm działających na rynku kryptoaktywów jednym kliknięciem"". ""Przepisy dotyczące blokowania domen są nieprzejrzyste i mogą prowadzić do nadużyć. Gdy rząd wyłączy stronę, ludzie tracą dostęp do swoich cyfrowych środków. Na to nie można się zgodzić. W większości państw Unii Europejskiej stosuje się prostą listę ostrzeżeń, która chroni konsumentów bez blokowania całych serwisów"" – tłumaczył. Leśkiewicz podkreślił, że problemem jest brak przejrzystości w proponowanych rozwiązaniach. ""Podczas gdy Czechy, Słowacja czy Węgry wdrożyły przepisy liczące kilka lub kilkanaście stron, polska ustawa ma ich ponad sto. Nadregulacja to prosta droga do wypychania firm za granicę – do Czech, na Litwę czy na Maltę – zamiast tworzenia warunków, by zarabiały i płaciły podatki w Polsce"" – wskazał. Rzecznik prezydenta zaznaczył, że trzecia kwestia to wysokość opłat nadzorczych. ""Zostały one ustalone na poziomie, który uniemożliwi rozwój małym firmom i startupom, a faworyzować będzie zagraniczne korporacje i banki. To odwrócenie logiki, zabicie konkurencyjnego rynku i poważne zagrożenie dla innowacji"" – napisał na platformie X. Czytaj też: Tusk komentuje weto prezydenta: Dwuznaczne. Źle to wygląda"
Polska,Afera o piosenkę Englert. Masłowska domaga się usunięcia fragmentu utworu,https://rozrywka.dorzeczy.pl/815015/englert-dokonala-kradziezy-maslowska-domaga-sie-usuniecia-fragmentu-utworu.html,"Thu, 04 Dec 2025 16:47:00 +0100","Aktorka Helena Englert, córka Jana Englerta, próbuje swoich sił branży muzycznej. Pod pseudonimem ""Hela"" wydała premierowy utwór zatytułowany ""Pani domu"". Szybko jednak uwagę przykuł fakt, że tekst piosenki, jej brzmienie i styl teledysku bardzo przypominają pochodzący z 2014 roku projekt ""Mister D."" pisarki Doroty Masłowskiej. Uwagę zwróciła fraza ""kanapki z hajsem"", wypromowana przez pisarkę. Dorota Masłowska wprost oskarżyła Englert o ""ordynarną kradzież"". Zażądała, aby wspomniana fraza zniknęła z ""Pani domu"". ""Żądam natychmiastowego usunięcia mojej frazy z utworu ""Pani domu"" Helena Englert. Nie wiem, jak to zrobicie, chyba musicie cofnąć czas. Ale chcę, by było jasne: to jest ordynarna kradzież"" – podkreśliła autorka ""Wojny polsko-ruskiej pod flagą biało-czerwoną"". Englert wyjaśnia, że chciała ""oddać hołd"" Na reakcję Englert nie trzeba było długo czekać. Celebrytka opublikowała na swoim Instagramie wiadomość skierowaną do Masłowskiej. Wiadomość została też przesłana bezpośrednio do pisarki. W obszernej notce przekonuje, że chciała jedynie złożyć jej ""hołd"". ""Przede wszystkim pragnę zaznaczyć, że pałam do Pani ogromnym szacunkiem. W związku z czym, żadne działanie z mojej strony nie ma prawa być wymierzone przeciwko Pani. Na celu miałam – proszę wybaczyć patetyzm – oddanie Pani hołdu. Byłam przekonana, że jako (o ile dobrze rozumiem Pani twórczość) fanka pastiszu, obrazoburczości i polskiego absurdu zrozumie to Pani"" – wyjaśnia Helena Englert. Dalej tłumaczy, że ""czerpanie z tego, co kultowe"" jest nieodzowną częścią powstawania sztuki. ""Niemniej, nie śmiałabym przypisywać sobie cudzych dokonań. Nie po to, to wszystko. Dlatego, jak mogła Pani zauważyć – przy każdej, czy to zdalnej czy też tete a tet sposobności – nagminnie zaznaczam, że to Pani jest matką popkulturowego sukcesu, funkcjonującej uprzednio w popkulturze frazy, o którą wszystko się rozchodzi. Nie pragnę Pani tego odbierać. Nie twierdzę, że jestem tą pierwszą. To miało być DLA Pani, nie przeciwko niej"" – podsumowała. Czytaj też: Rutkowski kontra Woźniak-Starak. ""Niech pokaże torebki""Czytaj też: Poruszające słowa Babiarza. ""Absolutnie tego nie żałuję"""
Polska,Von der Leyen stawia wszystko na jedną kartę. Chodzi o ogromne pieniądze,https://dorzeczy.pl/ekonomia/815012/rosyjskie-aktywa-von-der-leyen-stawia-wszystko-na-jedna-karte.html,"Thu, 04 Dec 2025 16:40:00 +0100","Komisja Europejska planuje skierować zamrożone aktywa rosyjskiego banku centralnego na nieoprocentowaną linię kredytową dla Ukrainy. Spłata pożyczki miałaby nastąpić dopiero po tym, jak Moskwa zgodzi się zrekompensować szkody spowodowane wojną, co w praktyce jest bardzo mało prawdopodobne. Większa część kwoty znajduje się znajduje się w Euroclear w Brukseli, przez co decydujący głos w sprawie ma Belgia. Premier kraju Bart De Wever uważa, że Moskwa nie przegra wojny na Ukrainie, a twierdzenia o jej porażce to ""mit i kompletna iluzja"". Zapowiada, że zablokuje przejęcie przez UE zamrożonych rosyjskich aktywów. Nowy pomysł von der Leyen Z tego powodu, jak donosi ""Financial Times"", przewodnicząca Komisji Europejskiej Ursula von der Leyen chce doprowadzić do sytuacji, w której decyzja w sprawie rosyjskich aktywów miałaby zostać podjęta nie jednomyślnie, ale zwykłą większością głosów. Jak wskazują dziennikarze, podczas najbliższego szczytu UE szefowa KE ma przedstawić przywódcom państw członkowskich alternatywę: dalsze finansowanie Ukrainy ze wspólnego budżetu albo udzielenia pożyczki z zamrożonych aktywów rosyjskich. Pierwsza opcja wymaga jednomyślności. Druga – tylko głosowania większościowego. Taka propozycja jest oznaką, że stolice europejskie są coraz mniej skłonne do dalszego finansowania Kijowa ze swoich budżetów po prawie czterech latach wojny. Z drugiej strony nawet sojusznicy Ukrainy wskazują, że próba przeforsowania zmiany sposobu głosowania to poważne testowanie granic unijnych traktatów. Komisja uzasadnia zastosowanie środków nadzwyczajnych ""koniecznością zachowania stabilności gospodarki Unii”, argumentując, że wojna Rosji z Ukrainą i jej hybrydowe ataki w Europie stanowią zagrożenie dla dobrobytu, a zwrot pieniędzy do Moskwy mógłby pogorszyć sytuację. Czytaj też: ""Szalona Unia Europejska"". Po słowach von der Leyen Miedwiediew grozi wojnąCzytaj też: Premier Belgii o Rosji i Ukrainie. Powiedział głośno to, co widzą wszyscy"
Polska,"Vouchery dla pracowników znanej sieci. Sprawdź, ile dostaną",https://dorzeczy.pl/ekonomia/815009/vouchery-dla-pracownikow-biedronki-siec-dyskontow-wyda-ok-76-mln-zl.html,"Thu, 04 Dec 2025 16:37:00 +0100","Jak podała sieć, łączna wartość dodatkowego benefitu finansowego wynosi prawie 76 mln zł. W sumie w okresie przedświątecznym Biedronka wesprze swoich pracowników rekordową kwotą w wysokości prawie 200 mln zł. Biedronka wyda miliony złotych na pakiety dla pracowników ""Vouchery na zakupy są kolejnym elementem bogatego pakietu bożonarodzeniowego, przygotowanego przez sieć Biedronka dla swoich pracowników, na który do tej pory firma przeznaczyła rekordową kwotę prawie 120 mln zł. W ramach świątecznych benefitów pracownicy otrzymali już paczki świąteczne, które obejmują nie tylko ich samych, ale także ich dzieci. Firma przygotowała aż 171 600 paczek, w tym 88 500 dla pracowników oraz 83 100 dla ich dzieci w czterech grupach wiekowych (0-2, 3-6, 7-10, 11-18 lat)"" – czytamy w komunikacie. Dodatkowo pracownicy otrzymali czwarte w tym roku zasilenia e-kodów w kwocie od 610 do 670 zł w zależności od progu dochodowego. Na benefity finansowe, czyli e-kody i vouchery, firma przeznaczyła ponad 131 mln zł. Kolejnym elementem pakietu są przyjęcia świąteczno-noworoczne. Na koniec czerwca 2025 r. sieć Biedronka liczyła 3802 placówki. Łączna powierzchnia sklepów wyniosła 2,73 mln m2 na koniec czerwca br. wobec 2,7 mln m2 na koniec marca br. Strajk pracowników? Padła data Tymczasem na 14 grudnia 2025 roku zaplanowano strajk ostrzegawczy w sklepach kilku dużych sieci handlowych. Protest został ogłoszony w listopadzie przez OPZZ Konfederację Pracy, która prowadzi spór zbiorowy m.in. w Kauflandzie, Biedronce, Dino, ALDI i drogeriach Rossmann. Protest odbędzie się w południe – od godz. 12 do 14, czyli dokładnie w czasie, gdy ruch w marketach zwykle gwałtownie rośnie. Związkowcy zapowiedzieli, że pracownicy nie opuszczą budynków, ale na dwie godziny odejdą od swoich stanowisk. Oznacza to potencjalne utrudnienia, takie jak przerwy w obsłudze klientów czy w wykładaniu towaru. W całej Polsce funkcjonuje 235 marketów Kaufland, w których zatrudnionych jest ok. 16 tys. osób. Związkowcy deklarują chęć objęcia protestem wszystkich placówek, jednak jego faktyczna skala będzie zależeć od udziału pracowników poszczególnych sieci. Czytaj też: Potężna kara dla właściciela Biedronki. Poszło o akcje promocyjneCzytaj też: Biedronka chce rywalizować z McDonald's. Nowy produkt"
Polska,Rozliczenia w PZU. Spółka szykuje roszczenia wobec byłej prezes,https://dorzeczy.pl/ekonomia/815006/rozliczenia-w-pzu-beda-roszczenia-wobec-bylej-prezes.html,"Thu, 04 Dec 2025 16:34:00 +0100","Na dzień przed firmowym spotkaniem wigilijnym zaplanowano Nadzwyczajne Walne Zgromadzenie PZU, którego program został rozszerzony o punkt dotyczący możliwości dochodzenia roszczeń wobec byłej prezes spółki, Beaty Kozłowskiej-Chyły. Decyzję o uzupełnieniu porządku obrad podjął minister aktywów państwowych, sprawujący nadzór właścicielski nad ubezpieczycielem. Roszczenia o naprawienie szkody W projektowanej uchwale NWZ przewidziano upoważnienie dla zarządu PZU do podjęcia kroków prawnych w celu dochodzenia naprawienia szkody wyrządzonej spółce w okresie, gdy kierowała nią Beata Kozłowska-Chyła. Jak czytamy w uzasadnieniu, ogólny charakter uchwały ma umożliwić dochodzenie wszelkich szkód powstałych przy sprawowaniu zarządu przez byłą prezes. Uzasadnienie odwołuje się do wyników postępowań wewnętrznych oraz zawiadomień o możliwości popełnienia przestępstwa, złożonych wcześniej przez PZU. Wskazano, że sprawa dotyczy naruszenia interesów spółki w obszarze zatrudniania i nadzoru nad doradcami prezesa zarządu. Nadużycia przy zatrudnianiu doradców Nieprawidłowości związane z umowami doradczymi były jednym z głównych wątków raportu sporządzonego za czasów wcześniejszych władz PZU. Według ustaleń przedstawionych przez byłego prezesa Artura Olecha, w Grupie PZU funkcjonował szeroki system umów z osobami pobierającymi wynagrodzenia bez realnego świadczenia pracy. Na różnych poziomach organizacji miało to dotyczyć nawet około 100 osób. Łączna wartość nieprawidłowości wskazanych w raporcie przekracza 700 mln zł, choć kwota obejmuje różne działania i decyzje podejmowane w PZU w czasie rządów poprzedniej ekipy, nie tylko umowy doradcze. Minister aktywów państwowych Wojciech Balczun zapowiadał wcześniej przyspieszenie procesów rozliczeniowych dotyczących spółek Skarbu Państwa. Tempo tych działań było jedną z przyczyn zmian personalnych w PZU, w tym odwołania Andrzeja Klesyka ze stanowiska prezesa i powołania Bogdana Benczaka. Czytaj też: Spór w PZU. Związkowcy zdecydowaliCzytaj też: PZU ma nowego prezesa zarządu. Zastąpi Andrzeja Klesyka"
Polska,Cyfrowa pułapka Brukseli: rozszerzenie UE czy budowa imperium nadzoru?,https://dorzeczy.pl/opinie/815003/cyfrowa-pulapka-brukseli-rozszerzenie-ue-czy-budowa-imperium-nadzoru.html,"Thu, 04 Dec 2025 16:20:00 +0100","Unia przedstawia EU Digital Wallet jako zestaw „udogodnień” – dokumenty w telefonie, jedna tożsamość, szybki podpis. Reklamują to jako postęp, ale w praktyce chodzi o jednolity system identyfikacji, w którym każdy kraj podłącza swoich obywateli do centralnych standardów. Regulacja EUDI nakłada obowiązek wdrożenia portfela na państwa członkowskie do 2026 r. Kandydaci jak Mołdawiaczy Ukraina nie muszą, lecz już dziś dołączają do programów pilotażowych – dobrowolnie, choć pod oczywistą presją akcesyjną. — Macedonia Północna rozwija superaplikację m.Uslugi, czyli państwo zamknięte w ekranie. — Mołdawia, we współpracy z UE, dodaje w platformie EVO zakładkę dokumentów i podpis elektroniczny. — Albania buduje cyfrowy identyfikator przez państwową spółkę i przenosi niemal całą administrację online. Wszystko to tworzy infrastrukturę, w której obywatel funkcjonuje według standardów pisanych nie w stolicy własnego państwa, lecz w centrum decyzyjnym Unii. Cyberbezpieczeństwo — współpraca czy infrastrukturalna zależność? Dyrektywy NIS formalnie mają zapewnić ochronę: bezpieczeństwo energetyki, transportu, finansów, sieci cyfrowych. Kandydaci nie są zobowiązani do pełnego wdrożenia, ale Unia oczekuje, że będą współpracować z ENISA i stopniowo dostosowywać się do wspólnotowych norm. — Albania, Czarnogóra i Macedonia Północna przyjęły strategie zgodne z wymogami NIS. — Mołdawia dołącza do europejskiej cyberrezerwy, która ma reagować na większe incydenty. Formalnie to pomoc. W praktyce – przekazanie danych o zagrożeniach i strukturze własnej infrastruktury do podmiotu zewnętrznego, co rodzi pytania o realną suwerenność cybernetyczną państw, które dopiero starają się o członkostwo. AI Act — reguły zanim państwa stworzą własną technologię UE przyjęła podejście odwrotne niż reszta świata: najpierw szczegółowa regulacja, potem dopiero rozwój. Kraje kandydujące muszą się do niej dostosować, choć często nie mają jeszcze ani laboratoriów, ani instytucji, ani ustawdotyczących sztucznej inteligencji. — Serbia i Ukraina mają strategie AI, ale brak im ram prawnych. — Mołdawia tworzy plany, lecz nie posiada formalnej legislacji. — Albania chwali się „ministrem AI” i zapowiedziami wykorzystania sztucznej inteligencji w energetyce i w przetargach publicznych – ale to bardziej deklaracja polityczna niż suwerenne narzędzie technologiczne. Unijna logika jest prosta: nim powstanie lokalna innowacja, już musi mieścić się w granicach ustalonych w Brukseli. To model integracji polegający na regulowaniu przyszłości, zanim państwa zdążą ją zbudować. Raport Komisji Europejskiej z 2025 r. wskazuje wyraźnie: — Czarnogóra, Albania, Mołdawia i Ukraina – liderzy wdrażania cyfrowych wymogów. — Serbia i Macedonia Północna – wyraźnie w tyle. Nowe kryterium akcesji staje się jasne: nie reformy polityczne, lecz tempo podporządkowania się unijnym standardom technologicznym. Polska: korzyści tak, ale za jaką cenę? ✔ Rynki dla polskiego sektora IT na Bałkanach ✔ Ekspansja eksportu usług technologicznych Finansowanie cyfrowych reform państw aspirujących Stopniowe oddawanie kontroli nad danymi i infrastrukturą Dla Polski to strategiczne ostrzeżenie: korzyści istnieją, ale łatwo zamienić się z partnera w zasób, jeśli nie zadbamy o własne standardy i technologie. Cyfrowe regulacje mogą usprawniać państwa, ale jeśli tworzy je jeden ośrodek – a wszyscy inni są użytkownikami – powstaje system, który prędzej czy później zacznie działać samodzielnie, ponad głowami rządów. Kandydaci ustawiają się w kolejce i podpisują regulaminy. Pytanie brzmi, czy Polska zrobi to samo – czy raczej pokaże, że suwerenność cyfrowa jest równie ważna jak suwerenność polityczna. I czy zareagujemy na czas, zanim pewnego dnia ktoś w panelu administratora kliknie: „Polska — dostęp zablokowany”."
Polska,"Glapiński ogłosił sukces. ""Moment na wypicie szampana""",https://dorzeczy.pl/ekonomia/815000/glapinski-o-poziomie-inflacji-to-moment-na-wypicie-szampana.html,"Thu, 04 Dec 2025 16:16:00 +0100","Rada Polityki Pieniężnej szósty raz w tym roku obniżyła poziom stóp procentowych, tym razem o 0,25 pkt proc. Z takiego ruchu cieszą się przede wszystkim kredytobiorcy, bowiem spadają raty ich kredytów i pożyczek. Stopa referencyjna wynosi obecnie 4,0. – Łącznie w tym roku obniżyliśmy stopy procentowe o 175 punktów bazowych. Niesłychanie mocno, choć krok po kroku – zauważył prezes Narodowego Banku Polskiego i przewodniczący Rady Polityki Pieniężnej Adam Glapiński na czwartkowej, ostatniej w tym roku, konferencji prasowej. Glapiński: Moment na wypicie szampana Szef banku centralnego podkreślił, że to ""ogromny sukces"" RPP, NBP i ""konsekwentnie prowadzonej polityki pieniężnej, poddawanej czasem krytyce"". – A jednak okazało się, że od samego początku do końca była właściwa – powiedział. Według szybkiego szacunku GUS, roczny wskaźnik inflacji CPI w listopadzie 2025 obniżył się do 2,4 proc. wobec 2,8 proc. w październiku br. – Dzisiaj inflacja jest minimalnie poniżej środku naszego celu, jakim jest 2,5 +/- 1. Całkowicie zgodna z celem NBP. Bardzo się z tego cieszymy, to jest moment na wypicie szampana. Co ważne, bardzo silnie spadła również inflacja bazowa, na co długo czekaliśmy. Tu także mieliśmy rację – wskazał szef Narodowego Banku Polskiego. NBP trafił z przewidywaniem inflacji – Dzisiaj wszyscy możemy cieszyć się stabilnością cen. To także potwierdzenie, że działania NBP były w ostatnich latach całkowicie słuszne i odpowiednio skalibrowane. We właściwym momencie, we właściwej wielkości. Ostatnio przyznał to znowu najważniejszy arbiter międzynarodowy, Międzynarodowy Fundusz Walutowy, który jak co roku miał swoją misję w Polsce – mówił Glapiński. – MFW stwierdził, że odpowiednio restrykcyjna polityka finansowa NBP przyczyniła się do powrotu inflacji do celu i udało się to osiągnąć przy ograniczonych kosztach makroekonomicznych. Przekładając na ludzki język, bez masowych bankructw, bez wielkiego bezrobocia. Bardzo precyzyjna kuracja – kontynuował. Czytaj też: RPP podjęła decyzję ws. stóp procentowych. Nie ma zaskoczeniaCzytaj też: Nowy spot Morawieckiego. ""W prezencie od Donalda Tuska dostaniemy..."""
Polska,"Ziobro wyjechał z Węgier. ""Rozmawiam o skali naruszeń prawa przez Tuska""",https://dorzeczy.pl/kraj/814997/zbigniew-ziobro-wyjechal-z-wegier-pojawil-sie-w-belgii-i-udzielil-wywiadu.html,"Thu, 04 Dec 2025 16:14:00 +0100","Ziobro udzielił wywiadu stacji wPolsce24. – Zdecydowałem się przyjechać do Brukseli, dlatego, że rozmawiam z politykami i mediami na temat skali naruszeń prawa w Polsce przez rząd Donalda Tuska. Jest to temat, który stał się dużo bardziej ciekawy, kiedy rząd zdecydował się bezprawnie skierować wobec mnie wniosek o tymczasowe aresztowanie – powiedział Zbigniew Ziobro. – Gdybym chciał odwołać się od zarzutów, treści uzasadnienia, nie mogę tego zrobić, bo Prokurator Krajowy siłą został usunięty i nie może wykonywać swoich obowiązków. Pan Dariusz Korneluk nie jest Prokuratorem Krajowym, wypowiedział się na ten temat TK, wypowiedziały się wczoraj dwie izby Sądu Najwyższego – wyjaśniał. – Ta władza żadnej łaski mi nie robi, że chcę skorzystać ze swoich ustawowych i konstytucyjnych uprawnień. To prawo jest mi odbierane przez akt politycznej zemsty – stwierdził były minister sprawiedliwości. – Donald Tusk chciałby na moim przykładzie – poprzez bezprawne zatrzymanie, postawienie zarzutów i ustawione rozstrzygnięcie sądu – pokazać, że jest takim samcem alfa polskiej polityce. Macho, który zamknął prokuratora generalnego pełniącego urząd przez 10 lat – podsumował poseł PiS. Ziobro wyjechał na Węgry 7 listopada Sejm wyraził zgodę na uchylenie immunitetu oraz zatrzymanie i tymczasowe aresztowanie Zbigniewa Ziobry. Prokuratura chce postawić byłemu ministrowi 26 zarzutów, w tym kierowania ""zorganizowaną grupą przestępczą"" w resorcie sprawiedliwości, a także ""ustawiania i ręcznego sterowania konkursami na dotacje z Funduszu Sprawiedliwości"". Zbigniew Ziobro obecnie przebywa w Budapeszcie. Już 6 listopada w rozmowie z Telewizją Republika oświadczył, że nie zamierza złożyć wniosku o azyl polityczny na Węgrzech. Polityk PiS uważa, że zarzuty mają charakter polityczny, a wniosek o areszt to ""czysta zemsta Tuska za śledztwa ujawniające gigantyczne złodziejstwo w jego otoczeniu"". Czytaj też: ""Prawda jest taka"". Poseł PiS mocno o sprawie ZiobryCzytaj też: ""To nas topi"". Ważny polityk PiS wprost o sprawie Ziobry"
Polska,Bogucki: Polska służba zdrowia jest w głębokiej zapaści,https://dorzeczy.pl/opinie/814985/zbigniew-bogucki-polska-sluzba-zdrowia-jest-w-glebokiej-zapasci.html,"Thu, 04 Dec 2025 15:58:00 +0100","W czwartek odbywa się szczyt medyczny ""Bezpieczny pacjent"", na którym przedstawiciele rządu i prezydenta dyskutują nad fatalnym stanem systemu ochrony zdrowia w Polsce. Media co chwila informują o konieczności wstrzymania przyjęć w szpitalach bądź przekładania umówionych zabiegów i operacji. Premier Donald Tusk, podczas swojego wystąpienia na szczycie, zapewniał, że NFZ nie jest bankrutem, a wszystkie zakontraktowane procedury zostaną opłacone. Bogucki: System zdrowia ma zapaść Sytuację zupełnie inaczej widzi Zbigniew Bogucki, szef kancelarii prezydenta Karola Nawrockiego. Jego zdaniem, służba zdrowia w Polsce jest ""nie tylko chora"", ale znajduje się ""w głębokiej zapaści"". – Czy pan jest w stanie panie premierze powiedzieć, że te 10 miliardów złotych wróci, bo prezydent, patrząc na pacjentów, nie kierując się polityką, mając na uwadze, że państwo przez 2 lata nie wykorzystaliście miliardów złotych, które powinny trafić na infrastrukturę dla pacjentów onkologicznych, wyszedł z inicjatywą (...) przekazania 3 miliardów 600 milionów złotych na leczenie dzieci, których po prostu nie macie – stwierdził. Szef KPRP powiedział również, że na dzisiejszym spotkaniu ""nie było za wiele prawdy"" na temat faktycznej sytuacji w systemie zdrowia. Według niego, do szczytu doszło tylko dlatego, że 2 tygodnie wcześniej Karol Nawrocki spotkał się z prezesem Naczelnej Izby Lekarskiej i przedstawicielami środowiska medycznego. Tymczasem, jak wskazał Bogucki, przez ostatnie 2 lata premier nie miał czasu na rozmowy na temat służby zdrowia w Polsce. – Pan mówił o tym, że kluczowy jest pacjent. Ja miałem taką nadzieję, że pan przedstawi klucz do tego, żeby pacjent faktycznie znalazł się, że tak powiem, w centrum, ale nie ma żadnej recepty. Jest dokładnie odwrotnie. Bo pismo pani minister z 29 października zakłada obcięcie wydatków na ochronę zdrowia o ponad 10 miliardów złotych i wracacie państwo do limitów – powiedział. Czytaj też: ""Absurdalne"". Bogucki mocno o słowach TuskaCzytaj też: Bogucki uderza w Tuska. To odpowiedź na oskarżenia wobec Nawrockiego"
Polska,"Rutkowski kontra Woźniak-Starak. ""Niech pokaże torebki""",https://rozrywka.dorzeczy.pl/814982/klotnia-o-futro-rutkowski-do-wozniak-starak-niech-pokaze-torebki.html,"Thu, 04 Dec 2025 15:54:00 +0100","Krzysztof Rutkowski, znany z zamiłowania do luksusu i lubiący chwalić się swoim bogactwem w mediach społecznościowych, wywołał kolejną burzę w internecie. Opublikował na Instagramie nowe futro z jenotów, co ściągnęło na niego dużą falę krytyki. Wśród krytycznych komentarzy pojawił się ten prezenterki Agnieszki Woźniak-Stara. Celebrytka, która wielokrotnie deklarowała swoją troskę o los zwierząt oraz sprzeciw wobec naturalnych futer, oceniła, że noszenie naturalnych futer jest dziś postrzegane jako przejaw złego gustu. Na te słowa detektyw (bez licencji) odpowiedział w podcaście ""Doktor Miłość"". Zasugerował, by dziennikarka ujawniła, czy korzysta z produktów wykonanych ze skóry, takich jak buty, paski czy torebki. Rutkowski: Żyj eko – Jeżeli pani Agnieszka Woźniak-Starak pokazuje mój błąd, gdy założyłem futro z jenotów, to bardzo proszę. Niech ona pokaże swoje buty, niech ona pokaże swoje paski, niech ona pokaże swoje torebki... I tu muszę powiedzieć, że w wielu przypadkach portale plotkarskie mnie atakują. Ale tu muszę powiedzieć, przy futrach, kiedy pani Woźniak-Starak mnie zaatakowała, zadawali jej pytania: a jak ty się zachowujesz, jak ty żyjesz? Dlaczego latasz śmigłowcem na Mazury i zanieczyszczasz, i robisz CO2 na minus dla naszej planety? Jeżeli jesteś taka święta, to żyj eko. Ciekawe, jak długo pożyjesz eko – ironizował Krzysztof Rutkowski. Celebryta nie kryje, że futro było dla niego wymarzonym zakupem. – W tym konkretnym przypadku miałem wielu sojuszników, którzy podzielali moją ochotę na posiadanie tego, co jest dozwolone. Jeżeli będzie zabronione noszenie futer w Polsce czy Europie, to nie będę ich nosił. A to było moje marzenie, które się spełniło – podsumował. Czytaj też: Znana celebrytka apeluje do prezydenta. ""Bardzo proszę o pana podpis"""
Polska,"Tusk przedstawi ""pilną informację"". Nieoficjalnie wiadomo, o czym będzie mówił",https://dorzeczy.pl/kraj/814979/tusk-przedstawi-pilna-informacje-bedzie-o-kryptowalutach.html,"Thu, 04 Dec 2025 15:37:00 +0100","Premier Donald Tusk poinformował, że na piątkowym posiedzeniu Sejmu przedstawi ""pilną informację dotyczącą bezpieczeństwa państwa"". Szef rządu przekazał, że zwrócił się do marszałka Włodzimierza Czarzastego z wnioskiem o utajnienie pierwszego punktu obrad izby. Harmonogram zakłada, że piątkowe posiedzenie Sejmu rozpocznie się o godz. 9:00 od sprawozdania komisji i trzeciego czytania rządowego projektu ustawy budżetowej na 2026 r. – Tajne znaczy tajne. Bardzo poważne sprawy – powiedział Tusk, pytany przez dziennikarzy, czego będzie dotyczyło jego wystąpienie. Jak dowiedziała się nieoficjalnie reporterka TVN24 Agata Adamek, ma ono dotyczyć sprawy kryptowalut i ""pojawiającego się rosyjskiego śladu"". Kryptowaluty i weto prezydenta Prezydent Karol Nawrocki zawetował ustawę o rynku kryptowalut. Rzecznik prasowy głowy państwa wyjaśnił, że zawetowana ustawa przewidywała ""możliwość wyłączania przez rząd stron internetowych firm działających na rynku kryptoaktywów jednym kliknięciem"". ""Przepisy dotyczące blokowania domen są nieprzejrzyste i mogą prowadzić do nadużyć. Gdy rząd wyłączy stronę, ludzie tracą dostęp do swoich cyfrowych środków. Na to nie można się zgodzić. W większości państw Unii Europejskiej stosuje się prostą listę ostrzeżeń, która chroni konsumentów bez blokowania całych serwisów"" – tłumaczył. Rafał Leśkiewicz podkreślił, że problemem jest brak przejrzystości w proponowanych rozwiązaniach. ""Podczas gdy Czechy, Słowacja czy Węgry wdrożyły przepisy liczące kilka lub kilkanaście stron, polska ustawa ma ich ponad sto. Nadregulacja to prosta droga do wypychania firm za granicę – do Czech, na Litwę czy na Maltę – zamiast tworzenia warunków, by zarabiały i płaciły podatki w Polsce"" – wskazał. Rzecznik prezydenta zaznaczył, że trzecia kwestia to wysokość opłat nadzorczych. ""Zostały one ustalone na poziomie, który uniemożliwi rozwój małym firmom i startupom, a faworyzować będzie zagraniczne korporacje i banki. To odwrócenie logiki, zabicie konkurencyjnego rynku i poważne zagrożenie dla innowacji"" – napisał na platformie X. Przypomniał również, że Karol Nawrocki zadeklarował w kampanii wyborczej, że nie pozwoli na ograniczające wolność przepisy dotyczące inwestowania w nowoczesne aktywa. ""Powiedzieć, że weto prezydenta w sprawie kryptowalut jest dwuznaczne, to nic nie powiedzieć. W tle wielkie pieniądze, afery i śledztwa, tajemnicze zaginięcie »króla kryptowalut«, wspieranie kampanii radykalnej prawicy z udziałem prezydentów Dudy i Nawrockiego. Źle to wygląda"" – ocenił premier Donald Tusk w mediach społecznościowych. Czytaj też: Dywersja na kolei. Jest europejski nakaz aresztowania wobec UkraińcaCzytaj też: Grafika Mentzena wywołała burzę. ""Mogę robić z Tuska rudego Niemca"""
Polska,"Poruszające słowa Babiarza. ""Absolutnie tego nie żałuję""",https://rozrywka.dorzeczy.pl/814973/pierwszy-wywiad-babiarza-po-smierci-zony-padly-poruszajace-slowa.html,"Thu, 04 Dec 2025 15:20:00 +0100","W październiku 2024 roku, w mediach pojawiły się niepokojące informacje, dotyczące najbliższej osoby Przemysława Babiarza. Choć dziennikarz TVP konsekwentnie stroni od komentowania swojego życia prywatnego, zdradził wówczas, że jego żona walczy z chorobą. 19 listopada Przemyski Serwis Informacyjny poinformował o śmierci żony prezentera. Jak wyznał Babiarz w pierwszym wywiadzie po odejściu żony, praca pomaga mu przetrwać trudny okres. – Miałem bardzo długą przerwę od pracy związaną z chorobą żony. Teraz, gdy już jesteśmy po śmierci i pogrzebie, trzeba wracać do aktywności. Takie mistrzostwa Europy to rodzaj przetarcia. Dobrze, że mogę skupić się na czymś innym – podkreślił w rozmowie z WP SportoweFakty. – Oczywiście myśli o żonie i tym wszystkim, co działo się w ostatnim czasie, wciąż we mnie tkwią. Na czas komentowania jestem jednak w innym świecie. Potrzebuję tego i absolutnie nie żałuję, że jestem teraz w pracy – podkreśla komentator sportowy. Dziennikarz wskazał, że w najtrudniejszych momentach mógł liczyć na pełne wsparcie przełożonych. – Szefowie zachowali się wobec mnie bardzo przychylnie (…) Okazali dużą empatię, a ja czułem ich wsparcie nie tylko w słowach, ale i czynach – wyznał. ""Nie mogę się zapaść"" W wywiadzie Przemysław Babiarz opowiedział również o tym, jak wyglądały ostatnie dni życia jego żony. Był przy ukochanej do samego końca. – Choroba trwała ponad rok, ale szczególnie ostatnie trzy tygodnie były dla nas bardzo trudne. Wciąż mocno to przeżywam, ale muszę wrócić do normalnego życia. Nie mogę zapaść się. Gdyby żona żyła, to na pewno chciałbym spędzić ten czas z nią – powiedział. – Odpuszczałem w ostatnim czasie wiele aktywności i absolutnie tego nie żałuję. Byłem przy niej do końca. Dziś patrzy na mnie z góry, a ja czuję jej obecność. To była najważniejsza osoba w moim życiu. Z nikim nie miałem takiej relacji – podkreśla dziennikarz w osobistym wywiadzie. Czytaj też: Nie żyje żona znanego dziennikarza TVP. Mówił o jej chorobie"
Polska,"""Nie"" dla diakonatu kobiet. Choć orzeczenie nie jest definitywne",https://dorzeczy.pl/religia/814961/diakonat-kobiet-watykan-orzeczenie-nie-jest-definitywne.html,"Thu, 04 Dec 2025 15:13:00 +0100","Na podstawie dostępnych badań historycznych i analiz teologicznych komisja kard. Petrocchiego stwierdza, że obecny stan wiedzy nie pozwala na otwarcie drogi do dopuszczenia kobiet do diakonatu rozumianego jako stopień sakramentu święceń. Ocena ta, zakorzeniona w Piśmie Świętym, Tradycji i Magisterium, ma charakter stanowczy, choć komisja zaznacza, że na tym etapie nie można jeszcze wydać orzeczenia ostatecznego, tak jak uczyniono to w przypadku święceń prezbiteratu. Takie wnioski przedstawiła druga komisja powołana przez papieża Franciszka, kierowana przez kardynała Giuseppe Petrocchiego, emerytowanego arcybiskupa L’Aquili, której zadaniem było zbadanie możliwości dopuszczenia kobiet do sakramentalnego diakonatu. Prace komisji zostały zakończone w lutym br. Informacje te zawarte są w siedmiostronicowej relacji, którą kardynał przekazał Leonowi XIV 18 września, a która – z woli Ojca Świętego – została podana do publicznej wiadomości. Diakonat kobiet – czy to możliwe? W pierwszej sesji prac, w roku 2021, komisja ustaliła, że w historii Kościoła – w różnych epokach i kontekstach – pojawiał się tytuł ""diakon"" lub ""diakonisa"" odnoszony do kobiet, jednak jego znaczenie nie było jednolite. W tym samym roku, jednomyślnie uznano także, że systematyczne pogłębienie teologii diakonatu w ramach doktryny o sakramencie święceń rodzi poważne pytania dotyczące zgodności ewentualnego dopuszczenia kobiet do sakramentalnego diakonatu z katolickim nauczaniem o posłudze święceń. Jednocześnie, również jednogłośnie, komisja opowiedziała się za ustanawianiem nowych posług, które mogłyby sprzyjać większej współpracy i komplementarności kobiet i mężczyzn w życiu Kościoła. W drugiej sesji, w lipcu 2022 r., komisja – stosunkiem głosów siedem do jednego – przyjęła sformułowanie podkreślające, że aktualny stan nauk historycznych i teologicznych nie pozwala na podjęcie procesu zmierzającego do dopuszczenia kobiet do diakonatu jako stopnia sakramentu święceń. Jednocześnie zaznaczono, że nie jest jeszcze możliwe wydanie orzeczenia ostatecznego. W ostatniej sesji, w lutym 2025 r., po dopuszczeniu – zgodnie z sugestią Synodu – możliwości nadsyłania opinii i analiz przez osoby i grupy zainteresowane, komisja przeanalizowała cały zgromadzony materiał. Choć wpłynęło wiele wypowiedzi, pochodziły one jedynie od 22 autorów reprezentujących nieliczne kraje. W związku z tym, mimo obfitości i w niektórych przypadkach wysokiego poziomu argumentacji, zebranych głosów nie można uznać ani za reprezentatywny wyraz Synodu, ani tym bardziej za głos całego Ludu Bożego. Przeciwnicy i zwolennicy W relacji przedstawiono także argumenty obu stron. Zwolennicy dopuszczenia kobiet do sakramentalnego diakonatu akcentowali m.in., że tradycja Kościoła, która rezerwuje święcenia diakonatu (jak również prezbiteratu i episkopatu) wyłącznie dla mężczyzn, może być postrzegana jako trudna do pogodzenia z biblijną prawdą o równej godności kobiety i mężczyzny stworzonych na obraz Boga, z nauczaniem o fundamentalnej jedności ochrzczonych w Chrystusie, a także z rozwojem społecznym, który zakłada równy dostęp kobiet i mężczyzn do funkcji instytucjonalnych. Z kolei przeciwnicy utrzymywali, że męska płeć Chrystusa, a więc także męskość tych, którzy przyjmują sakrament święceń, nie jest elementem przypadkowym, lecz stanowi integralną część tożsamości sakramentalnej, zachowując porządek zbawienia ustanowiony w Chrystusie. Zmiana w tym zakresie byłaby – ich zdaniem – nie tyle korektą praktyki, ile ingerencją w teologiczne znaczenie zbawienia. Fragment ten został poddany głosowaniu: pięciu członków opowiedziało się za jego pozostawieniem w tej formie, a pięciu za jego usunięciem. Przy dziewięciu głosach za i jednym przeciw komisja wyraziła natomiast życzenie, aby poszerzyć dostęp kobiet do posług ustanowionych w służbie wspólnoty, tak aby ich diakonia – osadzona w sakramencie chrztu – otrzymała odpowiednie uznanie w Kościele. Podkreślono również, że takie uznanie mogłoby mieć wymiar profetyczny, szczególnie w miejscach, gdzie kobiety nadal doświadczają różnorodnych form dyskryminacji ze względu na płeć. W swoich wnioskach kardynał Petrocchi podkreśla, że istnieje ""intensywna dialektyka"" między dwoma orientacjami teologicznymi. Pierwsza stwierdza, że święcenia diakonatu są udzielane do posługi, a nie do kapłaństwa. Druga natomiast podkreśla ""jedność sakramentu święceń, wraz ze znaczeniem trzech stopni, które go tworzą, i odrzuca hipotezę diakonatu kobiet; zauważa ponadto, że gdyby zatwierdzono dopuszczenie kobiet do pierwszego stopnia święceń, niewytłumaczalne byłoby ich wykluczenie z pozostałych"". Z tego względu – jak zaznacza kardynał – dla dalszego prowadzenia badań konieczne jest ""rzetelne i szerokie krytyczne badanie diakonatu samego w sobie, czyli jego tożsamości sakramentalnej i misji kościelnej, z wyjaśnieniem niektórych aspektów strukturalnych i duszpasterskich, które obecnie nie są w pełni określone"". Kardynał wskazał również na zróżnicowaną sytuację Kościoła powszechnego: istnieją kontynenty, na których posługa diakonatu jest ""prawie nieobecna"", a także te, gdzie funkcjonuje, lecz często w formach ""pokrywających się z rolami właściwymi dla posług świeckich lub ministrantów w liturgii"". Czytaj też: Kanada na kursie kolizyjnym z wolnością religijną?"
Polska,Ukraińcy odnaleźli córkę Putina. Jest nagranie,https://dorzeczy.pl/swiat/814958/ukrainscy-dziennikarze-nagrali-corke-putina-mieli-dla-niej-propozycje.html,"Thu, 04 Dec 2025 15:06:00 +0100","Domniemana córka Władimira Putina pracuje w paryskich galeriach zajmujących się prezentowaniem antywojennych prac rosyjskich i ukraińskich twórców. 22-letnia Jelizaweta Kriwonogich, występująca pod nazwiskami Luiza Rozova i Jelizaweta Rudnova, została rozpoznana przez Nastię Rodionovą, która jest rosyjskim uchodźcą. Kriwonogich, która nie potwierdziła publicznie jej rzekomego pokrewieństwa z rosyjskim przywódcą, jest zatrudniona jako asystentka w Studio Albatros i L Galerie. Informacje o jej pracy wywołały konsternację w środowisku artystycznym i wzbudziły dyskusję, czy osoba spokrewniona z Putinem powinna być obecna w takim miejscu. Dziennikarz: Twój ojciec zabił mojego brata Sytuację zaostrzyło nagranie TSN, wykonane bez wiedzy Kriwonogich, która oskarżyła dziennikarzy o naruszanie jej prywatności. Ukraiński report na nagraniu mówi do kobiety, że ""trzy tygodnie temu twój ojciec zabił mojego brata"". – Jak w ogóle możesz żyć w tej przeklętej Europie? W Gejropie – dopytuje mężczyzna, na co Kriwonogich po dłuższej chwili milczenia odpowiada, że Ukrainiec nie dostał pozwolenia, by ją filmować. twitter Dziennikarze TSN natrafili na nią, gdy opuszczała miejsce pracy. Skierowali do kobiety ""propozycję"" wyjazdu do Kijowa i udziału w ""roli obrony przeciwlotniczej"". Dmitrij Dołinski, prezydent L Association, potwierdził zatrudnienie Jelizawety, jednocześnie zaznaczając, że nie sprawdza pochodzenia pracowników. W rozmowie z Meduzą przyznał, że młoda kobieta ""wygląda jak córka Putina"", ale dodał, że od dawna nie mieszka w Rosji, dorastała wyłącznie z matką i nie zna swojego ojca, więc artyści nie mieli podstaw, by zakładać jej sympatię wobec Kremla. Po ujawnieniu tych informacji Rodionova zakończyła współpracę z galerią i wezwała innych twórców do podobnego kroku, podkreślając, że wielu z nich nie miało świadomości, kim jest „Liza”. Choć powszechnie uznaje się ją za córkę Putina, Kriwonogich od lat stara się unikać medialnego rozgłosu. Urodziła się w 2003 roku w Petersburgu jako dziecko Swietłany Kriwonogich, która z czasem stała się zamożną bizneswoman. Kreml nigdy nie odniósł się do tych informacji, jednak liczne śledztwa, w tym reportaż TSN, wskazują na jej powiązania z Putinem. Czytaj też: Putin ujawnia najnowszą propozycję pokojową USA. ""Cztery pakiety""Czytaj też: ""Musimy chronić Wołodymyra"". Wyciekł zapis poufnej rozmowy"
Polska,Radziejewski: Odliczanie do końca naszej niepodległości wchodzi w fazę zaawansowaną,https://dorzeczy.pl/opinie/814952/koniec-niepodleglosci-niepokojace-slowa-radziejewskiego.html,"Thu, 04 Dec 2025 15:04:00 +0100","Trwają intensywne rozmowy na temat zakończenia wojny na Ukrainie. We wtorek 2 grudnia na Kremlu odbyło się spotkanie Steve'a Witkoffa i Jareda Kushnera ze stroną rosyjską. Negocjacje trwały blisko pięć godzin, ale nie przyniosły przełomu. Dzień wcześniej prezydenci Ukrainy i Francji rozmawiali w poniedziałek ze specjalnym wysłannikiem Donalda Trumpa Steve'em Witkoffem i szefem ukraińskiej Rady Bezpieczeństwa Narodowego i Obrony Rustemem Umierowem, którzy w niedzielę na Florydzie uczestniczyli w negocjacjach wokół umowy pokojowej. Niepokojące słowa Radziejewskiego Tymczasem prezes Nowej Konfederacji uważa, że USA są skłonne uznać częściowe zwycięstwo Rosji nad Ukrainą, jednocześnie stawiając się poza NATO. Najbardziej niepokojące są jednak jego prognozy dotyczące Polski. ""USA negocjują z E3 i Rosją, oczywiście ponad naszymi (pół)główkami, czy w Polsce będą myśliwce amerykańskie czy nie. Nasze polityczne orły bredzą: nic o nas bez nas, dokładnie odwrotnie do rzeczywistości. Stany oficjalnie przyznają, że akceptują umiarkowane zwycięstwo Rosji na Ukrainie, zarazem przecież nie tylko nie wykluczając, ale wręcz przybliżając opcje gorsze. Ten sam Najukochańszy Sojusznik (w istocie Protektor) wszem i wobec stawia się jako mediator między NATO a Rosją, czyli poza Sojuszem"" – napisał Radziejewski na swoim koncie na portalu X. Politolog wskazał, że kwestia przyszłego bezpieczeństwa Polski jest zupełnie nieobecna w dyskursie publicznym w kraju. Polityków oraz Polaków zajmują, jak wskazał Radziejewski, ""ten sam co zwykle bełkot wokół pierdół"". ""Uszczypnijcie mnie, k***a, bo mam wrażenie, że śnię huxleyowsko-orwellowski koszmar, w którym wszyscy mają gdzieś to, że odliczanie do końca naszej trzeciej niepodległości wchodzi w fazę zaawansowaną"" – ocenił. Czytaj też: Radziejewski: Tezy o nowej Jałcie czy Monachium są kompletnie nieadekwatne"
Polska,"Olejnik oburzona na prezydenta. ""Niech przeczyta jeszcze raz ustawę""",https://rozrywka.dorzeczy.pl/814946/monika-olejnik-oburzona-na-prezydenta-niech-przeczyta-jeszcze-raz-ustawe.html,"Thu, 04 Dec 2025 14:58:00 +0100","Dziennikarka TVN-u w rozmowie z Plejadą skomentowała temat ustawy łańcuchowej i weta w tej sprawie prezydenta. Monika Olejnik zwróciła się do Karola Nawrockiego, aby zapoznał się jeszcze raz z ustawą. – Jestem oburzona tym, że pan prezydent jest przeciwko psom. Pan prezydent chyba źle przeczytał tę ustawę. To nie dotyczy tego, że psy mają być zamykane w dwudziestometrowych boksach. To tego nie dotyczy! Niech pan prezydent przeczyta jeszcze raz – oburzała się Olejnik. Pracownica TVN-u ocenia, że prezydent Nawrocki popełnił duży błąd. Zwróciła się do polityków Prawa i Sprawiedliwości, aby postawili się głowie państwa. – Myślę, że pan prezydent popełnił duży błąd. Może posłucha weterynarzy, którzy opowiadają, co się dzieje z psami po zimie, które są na łańcuchach. Naprawdę, nie bądźmy najbardziej zacofani, bo nigdzie już nie ma psów na łańcuchach.(...) Apeluję do polityków Prawa i Sprawiedliwości, którzy byli za tą ustawą, żeby byli odważni i przeciwstawili się prezydentowi – podsumowała Olejnik. Terlecki ujawnił, jak PiS zagłosuje nad wetem prezydenta Marszałek Sejmu Włodzimierz Czarzasty poinformował w środę, że prezydenckie weto w sprawie tzw. ustawy łańcuchowej będzie przedmiotem głosowania w Sejmie. Jak stwierdził, argumenty Karola Nawrockiego ""nie przemawiają zarówno do większości rządzącej, jak i do obywateli"". – Psy nie powinny być trzymane na łańcuchach, ale – z drugiej strony – rozmaite obostrzenia dotyczące tej zagrody czy przestrzeni, jaką psy muszą mieć, są zbyt wygórowane i prezydent zrobił słusznie wetując – mówił w czwartek na sejmowym korytarzu poseł Prawa i Sprawiedliwości Ryszard Terlecki, który jeszcze we wrześniu głosował w Sejmie za tzw. ustawą łańcuchową. – Nasz klub wstrzyma się w głosowaniu nad wetem prezydenta – zapowiedział Terlecki, odpowiadając na pytanie reporterki TVN24. – Jak się wstrzymamy, to utrzymamy weto – zaznaczył polityk. Wcześniej głos w sprawie zabrał prezes PiS. Zadeklarował, że nie odrzuci prezydenckiego weta w sejmowym głosowaniu. – Pewne przepisy tej ustawy są dobre, ale niemożliwe do realizacji – ocenił Jarosław Kaczyński. Na uwagę, że sam przecież poparł tę ustawę, odparł: ""Czasem się głosuje za czymś, co jest częściowo dobre"". Czytaj też: Aktorka poruszona po decyzji prezydenta. ""Popłakałam się, bez kitu"""
Polska,Nowa podstawa programowa nauczania religii. Będzie rewolucja?,https://dorzeczy.pl/religia/814940/episkopat-oglosil-nowa-podstawe-programowa-nauczania-religii.html,"Thu, 04 Dec 2025 14:37:00 +0100","W konferencji wzięli udział: bp Wojciech Osial, biskup łowicki, przewodniczący Komisji Wychowania Katolickiego Konferencji Episkopatu Polski; ks. prof. dr hab. Paweł Mąkosa, pracownik Katedry Katechetyki Integralnej Instytutu Nauk Teologicznych Wydziału Teologii Katolickiego Uniwersytetu Lubelskiego Jana Pawła II, konsultor Komisji Wychowania Katolickiego Konferencji Episkopatu Polski oraz prof. dr hab. Anna Zellma, pracownik Katedry Teologii Pastoralnej i Katechetyki Wydziału Teologii Uniwersytetu Warmińsko-Mazurskiego, konsultor Komisji Wychowania Katolickiego Konferencji Episkopatu Polski, członek Zespołu ds. opracowania podstawy programowej katechezy Kościoła katolickiego w Polsce i programu nauczania religii rzymskokatolickiej w przedszkolach i szkołach. Jak poinformował prowadzący spotkanie ks. Leszek Gęsiak, rzecznik KEP, nowa podstawa programowa przygotowana została przez zespół ekspertów i zatwierdzona 15 października 2025 r. podczas zebrania KEP w Gdańsku. Dokument opublikowany został przez wydawnictwo Jedność. Nauczanie religii i katecheza parafialna Bp Osial podkreślił, że nowa podstawa programowa nie jest reakcją na szkodliwe zmiany w nauczaniu lekcji religii w szkole wprowadzone w ostatnim czasie przez MEN, ale wynika z troski o jak najlepsze wychowanie religijne młodych; takie, które byłoby odpowiedzią na współczesne wyzwania. – Refleksje nad potrzebą zmian i działania w tym kierunku podejmowane były już od wielu lat – mówił. Zwrócił uwagę, że idea nowej podstawy wpisuje się w duży projekt pracy nad całością formacji religijnej młodego człowieka. W projekcie tym ważną rolę do odegrania ma zarówno szkoła jak i parafia – na zasadzie wzajemnego uzupełniania się. Przypomniał, że pierwsze decyzje w tej sprawie biskupi podjęli już w 2022 r. W czerwcu 2024 r. powołane zostały dwa zespoły: ds. religii w szkole (na czele z nim samym) oraz ds. katechezy parafialnej (pod kierownictwem bp. Artura Ważnego). 4 października 2024 r. powstały dwa zespoły robocze pod kierownictwem ks. prof. Pawła Mąkosy oraz prof. Anny Zellmy, które zajęły się pracami nad podstawą programową nauczania religii w szkole na różnych etapach edukacji. Projekt po szerokich konsultacjach został zatwierdzony przez biskupów 15 października br. – Obecnie jesteśmy na etapie przygotowywania szczegółowego programu lekcji religii – wyjaśnił. Poinformował, że program prawdopodobnie już w styczniu i lutym będzie poddawany konsultacjom, tak aby na wiosnę mógł zostać przekazany wydawnictwom, które będą miały następnie rok na napisanie podręczników. Zaznaczył też, że na bazie prezentowanego dziś dokumentu, każdy może napisać własny program, który jednak musi zostać zatwierdzony przez Biuro Programowania Katechezy. Dodał, że prace nad dokumentem określającym kierunki katechezy parafialnej jeszcze trwają. Całość zostanie uwieńczona nowym dyrektorium katechetycznym dla Kościoła w Polsce, które uwzględniać będzie oba uzupełniające się kierunki i przestrzenie formacji młodych. ""Odpowiadamy na pytania i problemy uczniów"" – Nauczanie religii w szkole będzie się koncentrować na uczniu, na jego pytaniach i potrzebach. Będzie to nauczanie religii katolickiej, nie religioznawstwo. Przede wszystkim ma być jednak ono przekazywaniem wiedzy w oparciu o pewne racjonalne fundamenty – mówił ks. prof. Mąkosa. Wyjaśnił, że w nowej podstawie nauczyciele religii nie są zobligowani do kształtowania postaw religijnych. – Realizacja tego zadania byłaby bardzo trudna lub wręcz niemożliwa w dzisiejszym świecie. Lekcje religii mają być otwarte na wszystkich, również na niewierzących, niekatolików i nie chrześcijan; tych, co chcą poznać Kościół i chrześcijaństwo, również z zewnątrz. Lekcje są dla nich otwarte i są na nich bardzo mile widziani – podkreślił. Zaznaczył, że tematy poruszane na lekcjach dotyczyć będą pytań o genezę i funkcjonowanie świata, pytań o Boga, o relacje między nauką i wiarą, o zło w świecie, o antropologię chrześcijańską. Uczniowie będą mieli okazję, by poznać chrześcijaństwo i katolicyzm – od strony prawd wiary, wiedzy o liturgii, sakramentach czy normach moralnych. Będą też zapoznawać się z kulturą chrześcijańską, tym co wniosła – i nadal wnosi – w cywilizację w Polsce, w Europie i w świecie. Ważnym zadaniem będzie również budowanie braterstwa w pluralistycznym świecie, ukazywanie płaszczyzn porozumienia i współpracy między tymi, którzy się różnią. W tym kontekście ks. prof. Mąkosa wyodrębnił pięć działów zawartych w podstawie programowej: 1. Poszukiwania i dylematy młodego człowieka; 2. Wiara i życie Kościoła; 3. Młodzież w pluralistycznym świecie; 4. Chrześcijańskie dziedzictwo kulturowe; 5. Święta i tradycje katolickie. Prof. Zellma zwróciła natomiast uwagę, że nowa podstawa wykorzystuje osiągnięcia współczesnej pedagogiki, psychologii rozwojowej oraz pedagogiki specjalnej. Dotyczy to nie tylko dydaktyki, ale ma również wymiar wychowawczy, zakłada wstępną diagnozę wiedzy i umiejętności uczniów, które mogą być bardzo różne, i akcentuje pozytywny charakter przekazu. Podkreśliła znaczenie korelacji z edukacją szkolną, zwłaszcza w kontekście dziedzictwa kulturowego, ale także włączania się w działania wychowawcze i profilaktyczne podejmowane w szkole. Przygotowanie do Pierwszej Komunii Odpowiadając na pytania dziennikarzy, uczestnicy konferencji podkreślili, że przygotowanie do Pierwszej Komunii Świętej w swoim podstawowym wymiarze odbywać się będzie w parafii. Choć, jako element wspomagający, wiele elementów związanych z wiedzą na temat przygotowania do sakramentu przekazywanych będzie również na lekcjach religii w szkole. Czytaj też: Rewolucja w szkolnych planach lekcji? MEN zapowiada zmiany"
Polska,"""Musimy chronić Wołodymyra"". Wyciekł zapis poufnej rozmowy",https://dorzeczy.pl/swiat/814937/poufna-rozmowa-liderow-o-trumpie-i-wojnie-musimy-chronic-wolodymyra.html,"Thu, 04 Dec 2025 14:36:00 +0100","Europejscy przywódcy, w tym prezydent Francji Emmanuel Macron oraz kanclerz Niemiec Friedrich Merz, wyrazili swoje obawy dotyczące postawy Stanów Zjednoczonych w kontekście negocjacji między Rosją a Ukrainą – informuje ""Der Spiegel"", który donosi, że dotarł do anglojęzycznego zapisu poufnej rozmowy, która odbyła się w poniedziałek. – Istnieje możliwość, że USA zdradzą Ukrainę w kwestii terytorium, nie mając jasności co do gwarancji bezpieczeństwa – miał powiedzieć prezydent Macron. Francuski przywódca miał dodać, że Zełenski ""znajduje się w wielkim niebezpieczeństwie"". Z kolei kanclerz Friedrich Merz miał stwierdzić, że ukraiński przywódca musi ""zachować wyjątkową ostrożność w nadchodzących dniach"". – Oni grają w gry, zarówno z wami, jak i z nami – miał powiedzieć szef niemieckiego rządu. ""Spiegel"" zauważa, że wypowiedź ta odnosi się prawdopodobnie do duetu negocjatorów – Steva Witkoffa i Jareda Kushnera, którzy we wtorek w Moskwie rozmawiali z Władimirem Putinem. ""Troska"" o prezydenta Ukrainy Podczas telekonferencji obecni byli również inni europejscy przywódcy – prezydent Finlandii Alexander Stubb sekretarz generalny NATO Mark Rutte, szef polskiego rządu Donald Tusk premier Włoch Giorgia Meloni, premier Danii Mette Frederiksen, premier Norwegii Jonas Gahr Støre, przewodnicząca Komisji Europejskiej Ursula von der Leyen i przewodniczący Rady Europejskiej António Costa. Fiński prezydent miał ostrzegać Wołodymyra Zełenskiego i pozostałych uczestników spotkania przed amerykańską delegacją, która negocjuje w imieniu Trumpa pokój. – Nie możemy zostawić Ukrainy i Wołodymyra samych z tymi ludźmi – powiedział Stubb. Jak wynika z dokumentu, do którego dotarł ""Der Spiegel"", Rutte stwirdził: – Zgadzam się z Alexandrem. Musimy chronić Wołodymyra. ""Te i inne wypowiedzi, przytoczone w transkrypcji rozmowy, ilustrują głęboką nieufność Europejczyków do dwóch powierników Trumpa. Choć Europejczycy publicznie chwalą nową inicjatywę Waszyngtonu, dokument ujawnia, że uczestnicy rozmowy również nie ufają dwóm amerykańskim wysłannikom"" – podkreśla niemiecki tygodnik. Gazeta poprosiła o komentarz uczestników rozmowy. W większości odmówiono komentarza, a Pałac Elizejski z kolei zaprzeczył prawdziwości słów Macrona. ""Prezydent nie wyraził się w ten sposób"" – przekazano. Czytaj też: Doniesienia o planach powrotu na Ukrainę. To zwiastun końca wojny?Czytaj też: Nawrocki chce symetrii w relacjach Polski z Ukrainą. Dziennikarka nie wytrzymała"
Polska,"Żurek grozi Błaszczakowi Trybunałem Stanu. ""Stąd ten atak""",https://dorzeczy.pl/opinie/814931/blaszczak-przed-trybunal-stanu-tusk-stosuje-igrzyska.html,"Thu, 04 Dec 2025 14:32:00 +0100","Prokurator generalny i minister sprawiedliwości Waldemar Żurek, przekazał w czwartek marszałkowi Sejmu informacje w sprawie zarzutów przedstawionych byłemu premierowi Mateuszowi Morawieckiemu, byłemu wicepremierowi i szefowi MON Mariuszowi Błaszczakowi oraz byłemu ministrowi rolnictwa i rozwoju wsi Janowi Krzysztofowi Ardanowskiemu. Może to być podstawą do rozważenia, czy zachodzą przesłanki do pociągnięcia polityków PiS do odpowiedzialności przed Trybunał Stanu. W marcu zarzuty usłyszał Mariusz Błaszczak, w śledztwie prowadzonym przez Wydział ds. Wojskowych Prokuratury Okręgowej w Warszawie. Sprawa dotyczy odtajnienia, a następnie publicznego ujawnienia we wrześniu 2023 roku, części dokumentu planu użycia Sił Zbrojnych RP „Warta”. W sierpniu prokuratura skierowała wobec Mariusza Błaszczaka akt oskarżenia. Błaszczak przed Trybunał Stanu? ""Mamy do czynienia z chucpą"" Mariusz Błaszczak, były wicepremier i szef MON, a obecnie przewodniczący klubu parlamentarnego PiS, komentując tę sprawę w rozmowie z DoRzeczy.pl powiedział, że „mamy do czynienia z chucpą”. – Te akty oskarżenia są zupełnie bezpodstawne – stwierdził. Wyjaśnił, że w jego przypadku, zarzucano mu „korzyść polityczną z tego, że zmieniłem zasady, a więc, że Polska jest broniona nie od linii Wisły, tylko od granic”. – Z tego tytułu miałem rzekomo mieć korzyść polityczną – przypomniał. Mariusz Błaszczak ocenił, że „możemy mówić o korzyści w stosunku przede wszystkim do mieszkańców wschodniej Polski”. – Jestem dumny, że zapewniłem mieszkańcom wschodniej Polski, że każdy skrawek polskiej ziemi będzie broniony – podkreślił. Szef klubu PiS dodał, że z tego korzyść ma jeszcze jedna osoba – to jest prokurator Marcin Maksjan. – Proszę sobie wyobrazić, że prokurator Maksjan po skierowaniu aktu oskarżenia wobec mnie do sądu, został awansowany z Prokuratury Okręgowej do Prokuratury Krajowej. Poza tym prokurator Maksjan jest aktywistą stowarzyszenia „Lex Super Omnia”. Można znaleźć wciąż w internecie jego odezwy wtedy, kiedy rządziło Prawo i Sprawiedliwość, w których to twierdził, że jest prześladowany przez rząd Prawa i Sprawiedliwości. Ja w rządzie Prawa i Sprawiedliwości byłem ministrem i wicepremierem. Oceniam więc działalność prokuratora Maksjana jako zemstę – podkreślił. Wiceprezes PiS przypomniał, że złożył wniosek o wyłączenie prokuratora Maksjana. – Niestety, został on rozpatrzony negatywnie – dodał. Były szef MON: Zrobił bym tak samo Pytany o to, czy patrząc z perspektywy czasu, odtajniłby w 2023 roku część dokumentu planu użycia Sił Zbrojnych RP „Warta”, odpowiedział, że zrobiłby to samo, gdyby jeszcze raz stanął przed wyborem. – Odtajniłbym archiwalne dokumenty, upubliczniłbym je. Te dokumenty nie były w żadnym sejfie, one były w archiwum wojskowym, czyli Wojskowym Biurze Historycznym. Odtajniłbym je jeszcze raz dlatego, żeby żeby to draństwo nie wróciło, bo przecież do władzy powrócił rząd Donalda Tuska, więc to draństwo mogłoby znów wrócić. Teraz już nie wróci i uważam, że jest to jednym z moich osiągnięć zawodowych, że spowodowałem, iż Polska jest broniona od granicy, a nie dopiero od linii Wisły, czyli, że każdy skrawek polskiej ziemi jest broniony – tłumaczył. ""Tusk stosuje igrzyska i stąd ten atak"" Mariusz Błaszczak pytany przez DoRzeczy.pl, czy boi się Trybunału Stanu, odpowiedział, że boi się tylko Pana Boga. – To są wyłącznie igrzyska. Rozpadł się system opieki zdrowotnej. Pacjenci nie są przyjmowani do szpitali. Prezes Naczelnej Rady Lekarskiej mówi o tym, że zbankrutował Narodowy Fundusz Zdrowia. Minister zdrowia mówi o likwidacji 30 proc. szpitali. Mówi o tym, że marnotrawione są leki, a w związku z tym – jak rozumiem – ograniczy dostępność leków, a to oznacza olbrzymie kłopoty – zagrożenie życia i zdrowia, szczególnie osób starszych i dzieci, bo te dwie grupy wiekowe najczęściej korzystają z opieki zdrowotnej. Minister zdrowia zdecydowała o tym, że zniknie ze szpitali program Prawa i Sprawiedliwości „Dobry Posiłek”. Oznacza to, że znów wrócą czasy, gdzie na talerzu będzie leżała kromka czerstwego chleba zamiast posiłku dla pacjentów. To jest granda, z którą mamy do czynienia – wyjaśnił. Zdaniem Mariusza Błaszczaka „żeby tę grandę przesłonić i przykryć, Donald Tusk stosuje igrzyska i stąd ten atak”. Czytaj też: Zarzuty dla Morawieckiego i dwóch byłych ministrów. Pismo trafiło do SejmuCzytaj też: Tusk ogłasza sukces. Błaszczak: To pożyczki, które Polacy będą spłacali przez dekady"
Polska,"""Nie wstyd pani?"". Ostra wymiana zdań w Sejmie między parlamentarzystkami",https://dorzeczy.pl/opinie/814928/ostra-wymiana-zdan-w-sejmie-miedzy-parlamentarzystkami.html,"Thu, 04 Dec 2025 14:23:00 +0100","Czwartkowe obrady Sejmu zostały zdominowane przez temat trudnej sytuacji finansowej Narodowego Funduszu Zdrowia. Na wniosek Na wniosek PiS posłowie wysłuchali informacji bieżącej w sprawie ""postępującej zapaści systemu ochrony zdrowia, widma bankructwa NFZ, ignorancji i zakłamywania dramatycznej rzeczywistości w polskich szpitalach przez rząd koalicji"". Z kolei premier i minister zdrowia biorą udział w szczycie medycznym ""Bezpieczny pacjent"". W trakcie obrad doszło jednak do ostrej wymiany zdań przedstawicielką rządu a opozycją. Jak się okazuje, przedmiotem sporu nie była katastrofalna sytuacja w NFZ. Awantura w Sejmie Posłanki Prawa i Sprawiedliwości skrytykowały sekretarz stanu w KPRM Marzenę Okłę-Drewnowicz, odpowiedzialną za politykę senioralną w Polsce, za brak odpowiednich działań na rzecz osób starszych. Głównym zarzutem opozycji jest brak wprowadzenia, mimo złożonej obietnicy, bonu senioralnego, który ma pomóc zaspokoić codzienne potrzeby życiowe osób starszych. – Obiecaliście na 100 dni Bon Senioralny. I co? Jeździ pani po kraju na konsultacje i co z tego wynika? W projekcie budżetu nie ma pieniędzy na ten cel. Nie wstyd pani? – zapytała Urszula Rusecka. Okła-Drewnowicz odpowiedziała, że przedstawicielki opozycji ""szerzą dezinformację w tej sprawie"". Na sali sejmowej rozległy się krzyki. – Może to jest dla państwa niewyobrażalne. Państwo robiliście programy kopiuj-wklej – odpowiedziała na nie Okła-Drewnowicz. Bon senioralny Świadczenie będzie miało formę ""odwróconego babciowego"", które zostanie zrealizowane w formie usługi opiekuńczej. Bon ma bowiem stanowić formę wsparcia dla rodzin, które opiekują się osobami starszymi powyżej 75. roku życia. Według założeń, nowe świadczenie ma mieć wysokość 2 150 zł brutto. Świadczeniobiorcy nie będą jednak otrzymywać gotówki na konto, ale będą otrzymywali odpowiednie usługi np. pomoc w uzyskaniu dostępu do świadczeń zdrowotnych. Jak jednak informują media, w rządzie powstały poważne wątpliwości, czy zaproponowany przez minister Marzenę Okłę-Drewnowicz projekt powinien być kontynuowany. Czytaj też: Sejmowa awantura o budżet. ""Tysiące ludzi nie doczekają operacji""Czytaj też: Emocje w Sejmie. Po wystąpieniu Giertycha z sali zaczęły dobiegać okrzyki"
Polska,Co z relokacją migrantów? Komisja Europejska oceniła polski wniosek,https://dorzeczy.pl/kraj/814922/relokacja-migrantow-komisja-europejska-ocenila-wniosek-polski.html,"Thu, 04 Dec 2025 14:15:00 +0100","Pakt migracyjny Unii Europejskiej zacznie obowiązywać w połowie 2026 r. W listopadzie polski rząd wniósł o zwolnienie naszego kraju z przymusu relokacji migrantów, argumentując to presją migracyjną ze strony Białorusi oraz przyjęciem ogromnej liczby uchodźców wojennych z Ukrainy. Jak przekazała korespondentka RMF FM w Brukseli Katarzyna Szymańska-Borginon, powołując się na unijnych dyplomatów, Komisja Europejska pozytywnie zaopiniowała wniosek Polski o wyłączenie z relokacji migrantów i płacenia kontrybucji finansowych w przyszłym roku. Opinia KE została już przesłana do Warszawy. Z podobnym wnioskiem do Komisji Europejskiej zwróciły się także: Austria, Bułgaria, Chorwacja, Czechy i Estonia. KE wydała pozytywne opinie w odniesieniu do czterech z tych krajów. Dotychczas nie poznaliśmy szczegółów. Decyzję Komisji Europejskiej musi jeszcze potwierdzić Rada Unii Europejskiej na szczeblu ministrów spraw wewnętrznych państw członkowskich UE. Posiedzenie w tej sprawie odbędzie się w poniedziałek 8 grudnia. Pakt migracyjny Jednym z założeń unijnego paktu migracyjnego jest ""obowiązkowa solidarność"". Kraje będą zobowiązane do przyjmowania migrantów, a odmowa będzie się wiązać z kontrybucjami finansowymi (20 tys. euro za jednego nieprzyjętego migranta). Warto pamiętać, że zwolnienie Polski z mechanizmu relokacji będzie dotyczyło jedynie przyszłego, 2026 r. W 2027 r. Polska może zatem zacząć przyjmować migrantów. Mimo to, pogłoski o prawdopodobnej akceptacji wniosku Warszawy przez Komisję Europejską są przedstawiane przez koalicję rządową i przychylne jej media jako wielki sukces. Przypomnijmy, że odrzucenie paktu migracyjnego deklarował w kampanii wyborczej Karol Nawrocki. W październiku prezydent napisał w liście do przewodniczącej KE Ursuli von der Leyen, że Polska nie zgodzi się na działania unijnych instytucji, które zmierzałyby do rozlokowania na jej terytorium nielegalnych migrantów. Czytaj też: Tusk chce utajnić obrady Sejmu. ""Pilna informacja""Czytaj też: Bruksela rozważa odwet na Rosji. W grę wchodzą ataki hybrydowe"
Polska,Kaczyński: Ten rząd powinien po prostu przestać istnieć,https://dorzeczy.pl/opinie/814919/kaczynski-uderza-w-rzad-tuska-prezes-pis-broni-nawrockiego.html,"Thu, 04 Dec 2025 14:10:00 +0100","Polityk był pytany na konferencji prasowej o spór między głową państwa a rządem. – Jeżeli chodzi o interpretacje konstytucji, to przypominam, że prezydent jest, zgodnie z konstytucją, głównym reprezentantem Polski na zewnątrz. To po pierwsze, więc ma tutaj daleko idące uprawnienia, ma wiele uprawnień o charakterze już bardzo konkretnym, niektóre jego uprawnienia z tej 30 głównych, niepodważalnych, to są uprawnienia odnoszące się do służby zagranicznej i polityki zagranicznej, ale przede wszystkim to, o którym tutaj powiedziałem – stwierdził Jarosław Kaczyński. Jego zdaniem polityka zagraniczna powinna być uzgodniona między dwoma ośrodkami władzy, tylko – jak ocenia prezes PiS – to rząd nie che porozumieć się z prezydentem. – Rząd w ogóle nie jest w stanie zaakceptować demokracji, zaakceptować prawa. To po prostu rząd ludzi, którzy nie dorośli jeszcze kulturowo i obawiam się, że trzeba paru pokoleń, żeby oni dorośli, znaczy ich dzieci czy wnuki, raczej prawnuki, do takiej świadomości demokratycznej – mówił dalej. Jak PiS zagłosuje nad wetem prezydenta? Prezydent Karol Nawrocki zdecydował się odrzucić tzw. ustawę łańcuchową. Jak podkreślił, choć intencja jest słuszna, to sama ustawa była jego zdaniem źle napisana. Co w tej sytuacji zrobi PiS? – Psy nie powinny być trzymane na łańcuchach, ale – z drugiej strony – rozmaite obostrzenia dotyczące tej zagrody czy przestrzeni, jaką psy muszą mieć, są zbyt wygórowane i prezydent zrobił słusznie wetując – mówił w czwartek na sejmowym korytarzu poseł Prawa i Sprawiedliwości Ryszard Terlecki, który jeszcze we wrześniu głosował w Sejmie za tzw. ustawą łańcuchową. – Nasz klub wstrzyma się w głosowaniu nad wetem prezydenta – zapowiedział Terlecki, odpowiadając na pytanie reporterki TVN24. – Jak się wstrzymamy, to utrzymamy weto – zaznaczył polityk. Czytaj też: Tusk chce utajnić obrady Sejmu. ""Pilna informacja""Czytaj też: Kaczyński o Mentzenie: Człowiek opcji radykalnej"
Polska,"Tusk chce utajnić obrady Sejmu. ""Pilna informacja""",https://dorzeczy.pl/kraj/814892/tusk-wnioskuje-o-utajnienie-obrad-sejmu-pilna-informacja.html,"Thu, 04 Dec 2025 13:31:00 +0100","""Zwróciłem się do Marszałka Włodzimierza Czarzastego z wnioskiem o utajnienie pierwszego piątkowego punktu posiedzenia Sejmu, podczas którego przedstawię pilną informację dotyczącą bezpieczeństwa państwa"" – poinformował w czwartek za pośrednictwem platformy X premier Donald Tusk. twitter Zgodnie z regulaminem, Sejm – na wniosek prezydium lub co najmniej 30 posłów – może uchwalić tajność obrad, ""jeżeli wymaga tego dobro państwa"". Izba rozstrzyga o przeprowadzeniu posiedzenia bez udziału publiczności oraz przedstawicieli mediów, po wysłuchaniu uzasadnienia wniosku, bez debaty. Uchwała o tajności obrad podejmowana jest bezwzględną większością głosów w obecności co najmniej połowy ogólnej liczby posłów. Harmonogram obrad Sejmu zakłada, że piątkowe posiedzenie rozpocznie się o godz. 9:00 od sprawozdania komisji i trzeciego czytania rządowego projektu ustawy budżetowej na 2026 r. Ostatni raz tajne obrady Sejmu przeprowadzono w marcu w związku z rozpatrzeniem wniosku o uchylenie immunitetu byłemu ministrowi obrony narodowej Mariuszowi Błaszczakowi. Posłowie zagłosowali wówczas za uchyleniem immunitetu przewodniczącego klubu parlamentarnego PiS. Dywersja na torach kolejowych 15 i 16 listopada na trasie Warszawa – Dorohusk doszło do dwóch aktów dywersji. W Mice (woj. mazowieckie, pow. garwoliński) eksplozja ładunku wybuchowego zniszczyła tor kolejowy. Natomiast niedaleko stacji kolejowej Gołąb (woj. lubelskie, pow. puławski) pociąg z 475 pasażerami musiał nagle hamować z powodu uszkodzonej linii kolejowej. Premier Donald Tusk poinformował 18 listopada w Sejmie, że za sabotażem na torach stoi dwóch Ukraińców współpracujących z rosyjskim wywiadem. Jeden z podejrzanych to obywatel Ukrainy skazany przez sąd we Lwowie za akty dywersji. Drugi to mieszkaniec Donbasu, pracownik miejscowej prokuratury. Sprawcy tuż po aktach dywersji uciekli na Białoruś, opuszczając terytorium Polski przez przejście graniczne w Terespolu. Czytaj też: Dywersja na kolei. Jest europejski nakaz aresztowania wobec Ukraińca"
Polska,W Sejmie wystawa prac artystycznych Suskiego. Tak zareagował Giertych,https://dorzeczy.pl/kraj/814889/w-sejmie-wystawa-prac-artystycznych-suskiego-giertych-reaguje.html,"Thu, 04 Dec 2025 13:30:00 +0100","Wystawa w holu głównym Sejmu prezentuje kilkanaście prac Suskiego. Są wśród nich portrety członków jego rodziny, pejzaże i rysunki satyryczne o tematyce politycznej. Najwięcej prac to wizerunki koni, które nawiązują do historii Polski i tradycji polskiego malarstwa. W Sejmie zaprezentowano także książkę o rodzinie posła, napisaną i zilustrowaną przez Suskiego. Ponadto zwiedzający mogą oglądać fotografie fresków wykonanych przez posła. Galeria: Wystawa prac artystycznych Marka Suskiego w Sejmie Wystawę otworzył w środę prezes PiS Jarosław Kaczyński. Obecni byli goście zaproszenie przez autora prac – członkowie jego rodziny, przyjaciele i politycy, m.in. szef Kancelarii Prezydenta Zbigniew Bogucki. – Sztuka to jest czynienie dobra w sposób piękny. To jest takie moje credo. Staram się, żeby to, co robię, przynajmniej było estetyczne – mówił Suski, otwierając ekspozycję. Wystawa prac Suskiego w Sejmie. Giertych: PiS ma obsesję na punkcie koni Rysunki przedstawiające konie skomentował w mediach społecznościowych poseł Koalicji Obywatelskiej Roman Giertych. ""Wiedziałem, że pisowcy mają obsesje na punkcie koni, ale żeby wystawę z tego robić?"" – napisał w serwisie X. twitter We wrześniu br. podczas spotkania we Wrocławiu Jarosław Kaczyński powiedział: – Nie mówcie mi o koniu, bo mi się pomyli. On się nazywa Giertych, a Giertych nie znaczy koń. Koń to jest jego wygląd. Hołownia: Nikt nigdy nie docenił jego twórczości Wystawę prac Marka Suskiego w parlamencie zapowiedział w listopadzie br. ówczesny marszałek Sejmu Szymon Hołownia. Jak mówił, Suski jest posłem od wielu lat i ""nikt nigdy nie docenił jego twórczości"". Hołownia przekazał, że polityk PiS ""prezentował"" mu swoje grafiki i ocenił, że jest ""niezwykle utalentowanym plastykiem"". – Powinniśmy się też cieszyć ze swoich sukcesów niezależnie od tego, jakie mamy zapatrywania polityczne – podkreślił. Czytaj też: Szykuje się zwrot w sprawie Hołowni? ""Wiele osób go namawia"""
Polska,Katastrofalna sytuacja w służbie zdrowia. Tusk uspokaja,https://dorzeczy.pl/opinie/814886/zla-sytuacja-w-sluzbie-zdrowia-tusk-nfz-jest-wyplacalny.html,"Thu, 04 Dec 2025 13:28:00 +0100","Od dłuższego czasu media regularnie informują o kłopotach finansowych szpitali w całej Polsce. Wiele z nich musiało wstrzymać przyjmowanie pacjentów bądź przełożyć zaplanowane wcześniej zabiegi i operacje. Sytuacja jest szczególnie niebezpieczna dla pacjentów onkologicznych, którzy muszą otrzymać leczenie. Tymczasem Naczelna Izba Lekarska alarmowała niedawno, że pacjenci z nowotworami są odsyłani do innych szpitali. Ministerstwo Zdrowia i NFZ twierdzą, że takie sytuacje nie miały miejsca. W czwartek odbywa się szczyt medyczny ""Bezpieczny pacjent"" poświęcony sytuacji w służbie zdrowia. Weźmie w nim udział premier. Donald Tusk zapewnił podczas konferencji prasowej, że NFZ nie jest bankrutem, a wszystkie zakontraktowane świadczenia zostaną opłacone. – Jestem przekonany, że większość na tej sali o tym dobrze wie, że Narodowy Fundusz Zdrowia nie jest bankrutem. Ta teza się pojawia często w przestrzeni publicznej. W obrocie gospodarczym [...] macie państwo bardzo mało tak rzetelnych płatników, jak Narodowy Fundusz Zdrowia, jeśli chodzi o płacenie tego, do czego NFZ się zobowiązał wobec podmiotów – powiedział szef rządu. – Otrzymałem jeszcze przed dzisiejszym spotkaniem, ale na pewno prezes Nowak to potwierdzi w czasie swojego wystąpienia, że Narodowy Fundusz Zdrowia jest nie tylko wypłacalny, ale jest rzetelnym płatnikiem, jeśli chodzi o umowy z podmiotami. Także jeśli chodzi o nadwykonania nielimitowane, te płatności będą zrealizowane – dodał Tusk. Premier zaznaczył, że jest świadomy trudnej sytuacji finansowej w ochronie zdrowia. Przestrzega jednak przed katastrofalnymi wizjami. – Nie mówię, że jest dobrze, bo wiem, że naszym zadaniem [...] jest [...] namysł i później jak najszybsze decyzje, co zrobić, żeby nie było poczucia zapaści w jakichś miejscach, żeby nie było powodów, nawet jeśli to są preteksty, ale powodów do wykrzykiwania haseł, że bankruci, że koniec, zawał – stwierdził. Cięcia w przyszłorocznym budżecie Ministerstwo Zdrowia szykuje spore zmiany w planie finansowym Narodowego Funduszu Zdrowia na 2026 r. Portal Business Insider dotarł do pism, z których wynika, że nie obejdzie się bez oszczędności. Na ich wprowadzenie miał naciskać minister finansów i gospodarki Andrzej Domański. Co jednak ważne, cięcia mają dotknąć nie tylko pracowników szpitali, ale także pacjentów. Szefowa resortu zdrowia Jolanta Sobierańska-Grenda przedstawiła listę 15 działań, które w przyszłym roku mają docelowo przynieść NFZ oszczędności na kwotę 10 359,31 mln zł. Większość tych działań nie wymaga zmian ustawowych, często wystarczy obwieszczenie ministra zdrowia lub zarządzenie prezesa NFZ. Czytaj też: Dramatyczna sytuacja w NFZ. Minister przyznaje: Dochodzimy do ścianyCzytaj też: ""Wodzono opinię publiczną za nos"". Lekarze zszokowani propozycją ministerstwa"
Polska,Dane dotyczące gospodarki skoczyły w górę. Jak Polska wypada na tle UE?,https://dorzeczy.pl/ekonomia/814862/eurostat-sprzedaz-detaliczna-w-polsce-wzrosla-o-26-proc-rr-w-pazdzierniku.html,"Thu, 04 Dec 2025 13:21:00 +0100","W ujęciu miesięcznym sprzedaż detaliczna w Polsce spadła o 0,2 proc. W całej Unii Europejskiej sprzedaż detaliczna wzrosła o 1,6 proc. w ujęciu rocznym i nie zmieniła się m/m. Eurostat podał również, że sprzedaż detaliczna wyrównana sezonowo w strefie euro wzrosła w ujęciu rocznym o 1,5 proc., a w ujęciu miesięcznym nie zmieniła się. Konsensus rynkowy dla strefy euro zakładał w ujęciu rocznym 1,3 proc. wzrostu, a w ujęciu miesięcznym 0,1 proc. wzrostu. ""Spośród państw członkowskich, dla których dostępne są dane, najwyższy roczny wzrost całkowitego wolumenu handlu detalicznego odnotowano na Cyprze (+9,9 proc.), w Bułgarii (+7,4 proc.) i na Malcie (+6,2 proc.). Spadki odnotowano w Luksemburgu (-0,8 proc.), Austrii (-0,6 proc.) i Belgii (-0,1 proc.)"" – czytamy w komunikacie. Podano ile naprawdę zarabiają Polacy Nowy raport GUS ""Rozkład wynagrodzeń w gospodarce narodowej"" za czerwiec 2025 r. pokazuje wyraźny rozdźwięk między średnią statystyczną a płacami, które realnie trafiają do większości zatrudnionych. W publicznych dyskusjach najczęściej pojawia się wskaźnik przeciętnego wynagrodzenia. To jednak parametr, który może być mylący. Szczególnie, gdy porównamy oficjalną ""średnią pensje"" z własnymi zarobkami. W czerwcu 2025 r. średnia płaca brutto bowiem wyniosła aż 8766,10 zł. Skąd taki wynik? Średnia arytmetyczna mocno reaguje na najwyższe pensje, przez co wąska grupa najlepiej opłacanych pracowników — jak kadra zarządzająca czy specjaliści z branży IT — istotnie podnosi ostateczny wynik. Bardziej adekwatnym wskaźnikiem jest mediana, czyli wartość dokładnie pośrodku rozkładu wynagrodzeń: połowa pracowników zarabia mniej, połowa więcej. Według GUS w czerwcu 2025 r. mediana wyniosła 7138,25 zł brutto. Różnica między tymi dwoma wskaźnikami jest znacząca — mediana wypada o 18,6 proc. niżej niż średnia, czyli o ponad 1600 zł. Czytaj też: Podano ile zarabiają Polacy. ""Średnia pensja"" poza zasięgiemCzytaj też: Inflacja naprawdę spada? Cóż, dźwigi i lokomotywy podobno staniały…"
Polska,Kaczyński o Mentzenie: Człowiek opcji radykalnej,https://dorzeczy.pl/opinie/814856/kaczynski-o-mentzenie-jest-czlowiekiem-opcji-radykalnej.html,"Thu, 04 Dec 2025 13:17:00 +0100","Dziennikarze w Sejmie zapytali Jarosława Kaczyńskiego o wypowiedzi Sławomira Mentzena. – Panie prezesie, dlaczego Prawo i Sprawiedliwość traci? Mentzen dzisiaj mówił, że to dlatego, że pan go zaatakował. No i de facto pan przegrał – powiedziała reporterka TVP Info Justyna Dobrosz-Oracz. – Mentzen mówi różne rzeczy. Ja na szczęście nie mam obowiązku, a na pewno chęci komentowania pana Mentzena – odparł Kaczyński. – Ale on twierdzi, że w trzy tygodnie pan zmienił strategię, już go pan nie podszczypuje, bo się pan przekonał, że to była błędna strategia. Tak pręży muskuły – kontynuowała dziennikarka. – Nie wiem czy pręży muskuły. Ja takich związków między wynikami [w sondażach – przy. red.] nie widzę – stwierdził prezes Prawa i Sprawiedliwości. – To co jest problemem? Ucieczka Ziobry? Jak pan to interpretuje? – dopytywała Dobrosz-Oracz. – Generalnie rzecz biorąc, problemem jest to, że pan Mentzen jest człowiekiem opcji radykalnej, odmiennej od opcji prawdziwie patriotycznej i – ja tego słowa akurat specjalnie nie lubię, ale – prawicowej – ocenił lider PiS. twitter Kaczyński kontra Mentzen Od wielu tygodni trwa wymiana uszczypliwości między prezesem Prawa i Sprawiedliwości Jarosławem Kaczyńskim a jednym z liderów Konfederacji Sławomirem Mentzenem. Jedną z najgłośniejszych z nich były słowa lidera PiS, który na konferencji prasowej powiedział o szefie Nowej Nadziei: ""Jeżeli ktoś cierpi na jakieś niedostatki, to jednak powinien najpierw się doprowadzić do dobrego stanu, a dopiero później przejść do polityki. A jeżeli to jest niemożliwe, to trudno. Ja niestety też nie mogłem zostać koszykarzem, a marzyłem o tym"". Sam Mentzen przyznał, że odebrał to jako sugestię dotyczącą zespołu Aspergera, z którym zmaga się polityk Konfederacji. – Jarosław Kaczyński jest nie tylko kłamcą, ale i chamem. Wykorzystuje moją chorobę do uderzania we mnie – ocenił stanowczo na antenie Polsat News. Czytaj też: Grafika Mentzena wywołała burzę. ""Mogę robić z Tuska rudego Niemca"""
Polska,Bosak: Konkretni politycy powinni być wyeliminowani z polityki za bezmyślność,https://dorzeczy.pl/opinie/814850/krzysztof-bosak.html,"Thu, 04 Dec 2025 13:06:00 +0100","Krzysztof Bosak powtórzył na antenie RMF FM, że przyczynami dramatycznej sytuacji polskiego systemu ochrony zdrowia są zdaniem Konfederacji polityka kolejnych rządów wprowadzania kolejnych świadczeń socjalnych oraz zadłużenie zaciągnięte w okresie ogłoszonej pandemii COVID. Bosak: Pieniędzy trwonionych pod przykrywką pandemii brakuje teraz w NFZ – Byliśmy jedyną siłą polityczną, która nie popierała trwonienia pieniędzy pod przykrywką pandemii – przypomniał. – To nie jest przeszłość, to jest nasza teraźniejszość, bo my będziemy teraz do lat 30. XXI spłacać zaciągnięte obligacje i zadłużenie. Dziesiątki miliardów złotych, które spłacamy, to te same pieniądze, których brakuje dzisiaj w budżecie NFZ – powiedział. – Za to ponoszą odpowiedzialność konkretni politycy, którzy powinni być wyeliminowani z polskiej polityki za bezmyślność i niezdolność prowadzenia długookresowej kalkulacji – podkreślił Bosak. – Już dawno mówiliśmy, że spirala rozdawnictwa skończy się katastrofą dla finansów państwa. Już w 2019 roku mówiliśmy, że spirala zapowiedzi socjalnych różnego rodzaju skończy się niewypłacalnością państwa – mówił w trakcie wywiadu dla Tomasza Terlikowskiego wicemarszałek Sejmu. Brakuje 23 miliardów złotych Resort zdrowia szykuje zmiany w planie finansowym Narodowego Funduszu Zdrowia na 2026 r. Portal Business Insider dotarł do pism, z których wynika, że na cięcia miał naciskać minister finansów i gospodarki Andrzej Domański. Minister zdrowia Jolanta Sobierańska-Grenda przedłożyła wykaz 15 działań, które w 2026 roku mają docelowo przynieść NFZ oszczędności na kwotę ponad 10 milionów złotych. Większość przedsięwzięć nie wymaga zmian ustawowych, często wystarczy obwieszczenie ministra zdrowia lub zarządzenie prezesa NFZ. Cięcia mają dotyczyć pracowników szpitali, a także pacjentów. Dziura w ustawie budżetowej na ochronę zdrowia na przyszły rok sięga 23 miliardów złotych. Jednocześnie polskie władze wciąż utrzymują darmową służbę zdrowia dla obywateli Ukrainy, którzy przybyli do Polski po wybuchu wojny z Rosją w lutym 2022 roku. Podczas gdy obywatele Ukrainy, którzy byli w naszym kraju wcześniej muszą płacić składkę zdrowotną, tej drugiej grupy to nie dotyczy. Składka zdrowotna jest oczywiście obowiązkowa także dla obywateli Polski. Czytaj też: Brak miliardów na służbę zdrowia. Bosak: Ostrzegaliśmy przed rozdymaniem polityki socjalnejCzytaj też: Rzecznik rządu: Pacjenci z całą pewnością mogą czuć się bezpiecznie"
Polska,"Niemcy ostro odpowiadają Polsce. ""Nie jest to temat do negocjacji""",https://dorzeczy.pl/opinie/814853/abraham-ostro-o-niemieckich-reparacjach-merz-nie-bedzie-o-tym-rozmawial.html,"Thu, 04 Dec 2025 12:56:00 +0100","Knut Abraham stwierdził, że w temacie reparacji stanowisko Berlina jest niezmienne. Niemieckie władze nie mają zamiaru dyskutować na ten temat. – Kanclerz Niemiec Friedrich Merz podkreślił, że nie jest to temat do negocjacji ani pod względem prawnym, ani politycznym – stwierdził. Jednocześnie odniósł się wspólnej deklaracji podsumowującej poniedziałkowe polsko-niemieckie konsultacje międzyrządowe. – Zapisano w niej, że strona niemiecka rozważa dalsze odszkodowania i świadczenia dla żyjących jeszcze ofiar. Oczekuję, że wkrótce pojawi się większy nacisk w tej sprawie, ponieważ ofiary są coraz starsze i dlatego mamy obowiązek przyspieszyć tę analizę – podkreślił. W sprawie zadośćuczynienia polskim ofiarom Abraham stwierdził, że ta kwestia wymaga pilnego działania. – Oczekuję, że wkrótce pojawi się większy nacisk w sprawie odszkodowań i zadośćuczynień, ponieważ ofiary są coraz starsze i dlatego mamy obowiązek przyspieszyć tę analizę – przekazał pełnomocnik rządu Niemiec ds. współpracy z Polską. Pełnomocnik dodał, że jego zdaniem pozytywem jest, że wspólne konsultacje w ogóle się odbyły. – Prowadzimy je tylko z wybranymi partnerami, a nie wszystkimi krajami sąsiednimi. To znak szczególnie bliskich relacji między Polską a Niemcami – ocenił. Polska zapłaci ofiarom Niemiec? Tusk wywołał burzę W poniedziałek (1 grudnia) w Berlinie odbyły się polsko-niemieckie konsultacje międzyrządowe pod przewodnictwem premiera Donalda Tuska i kanclerza Friedricha Merza. Podczas ich wspólnej konferencji prasowej Tusk był pytany m.in. o reparacje wojenne i zadośćuczynienie dla polskich ofiar, które jeszcze żyją. – Jeśli chodzi o symboliczne wsparcie ze strony Niemiec dla tych żyjących jeszcze bezpośrednich ofiar II wojny światowej, to oczywiście będę o tym jeszcze rozmawiał dzisiaj. I uświadomię taką oczywistą, smutną rzecz: jest ich w tej w chwili, według szacunków fundacji Polsko-Niemieckie Pojednanie, (...) około 50 tys. – stwierdził szef rządu. Jak dodał, gdy rozmawiał w ostatnich latach o zadośćuczynieniu z poprzednim kanclerzem Olafem Scholzem, było to ok. 60 tys. osób. – Pospieszcie się, jeśli chcecie naprawdę wykonać taki gest – zwrócił się do Niemców. – Jeśli nie uzyskamy jakiejś szybkiej i jednoznacznej deklaracji, to będę w przyszłym roku rozważał decyzję, że Polska wypełni tę potrzebę z własnych środków. Więcej o tym nie chcę już mówić – zakończył premier. Czytaj też: Pomnik polskich ofiar w Berlinie. Bundestag zdecydowałCzytaj też: Zdumiewające słowa Tuska. Mularczyk: Szokujące sformułowania"
Polska,Dywersja na kolei. Jest europejski nakaz aresztowania wobec Ukraińca,https://dorzeczy.pl/kraj/814844/dywersja-na-kolei-europejski-nakaz-aresztowania-dla-ukrainca.html,"Thu, 04 Dec 2025 12:49:00 +0100","Prokuratura postawiła 39-letniemu Ołeksandrowi Kononowowi i 41-letniemu Jewhenijowi Iwanowowi zarzuty dokonania aktów dywersji o charakterze terrorystycznym na rzecz wywiadu Federacji Rosyjskiej przeciwko Rzeczypospolitej Polskiej. Za ten czyn grozi dożywocie. Polska prokuratura wszczęła poszukiwania dwóch obywateli Ukrainy listem gończym. Teraz warszawski Sąd Okręgowy wydał europejski nakaz aresztowania za Jewhenijem Iwanowem – podało RMF FM. Decyzja w sprawie drugiego z podejrzanych o akty dywersji na polskiej kolei Ukraińca – Ołeksandra Kononowa – ma zostać podjęta jeszcze dzisiaj (tj. w czwartek 4 grudnia). Dywersja na torach kolejowych 15 i 16 listopada na trasie Warszawa – Dorohusk doszło do dwóch aktów dywersji. W Mice (woj. mazowieckie, pow. garwoliński) eksplozja ładunku wybuchowego zniszczyła tor kolejowy. Natomiast niedaleko stacji kolejowej Gołąb (woj. lubelskie, pow. puławski) pociąg z 475 pasażerami musiał nagle hamować z powodu uszkodzonej linii kolejowej. Premier Donald Tusk poinformował 18 listopada w Sejmie, że za sabotażem na torach stoi dwóch Ukraińców współpracujących z rosyjskim wywiadem. Jeden z podejrzanych to obywatel Ukrainy skazany przez sąd we Lwowie za akty dywersji. Drugi to mieszkaniec Donbasu, pracownik miejscowej prokuratury. Sprawcy tuż po aktach dywersji uciekli na Białoruś, opuszczając terytorium Polski przez przejście graniczne w Terespolu. Jak niedawno napisała ""Gazeta Wyborcza"", za dywersją na kolei może stać Seneż, elitarna jednostka rosyjskiego wywiadu wojskowego, która podlega bezpośrednio Władimirowi Putinowi, stąd jest nazywana ""sztyletem Putina"". – Jeśli to oni stali za zamachem w Polsce, to znaczy, że rozkaz musiał wydać bezpośrednio prezydent Federacji Rosyjskiej. Szczególnie jeśli operacja zakładała śmierć obywateli państwa należącego do NATO. To jednostka samowystarczalna i pod względem wywiadowczym, i wojskowym – powiedział w rozmowie z ""GW"" ppłk Maciej Korowaj, emerytowany oficer Służby Wywiadu Wojskowego (SWW). Czytaj też: Bruksela rozważa odwet na Rosji. W grę wchodzą ataki hybrydoweCzytaj też: Podejrzany pakunek na torach. Akcja służb"
Polska,Doniesienia o planach powrotu na Ukrainę. To zwiastun końca wojny?,https://dorzeczy.pl/ekonomia/814841/europejskie-tanie-linie-lotnicze-zaczely-planowac-powrot-na-ukraine.html,"Thu, 04 Dec 2025 12:39:00 +0100","Przestrzeń powietrzna Ukrainy została zamknięta dla lotnictwa cywilnego tuż po wybuchu wojny w lutym 2022 r., ale w związku z negocjacjami pokojowymi europejskie tanie linie lotnicze (Ryanair, Wizz Air i EasyJet) zaczęły przygotowywać się do wznowienia lotów. Ryanair oświadczył, że może wznowić loty w ciągu dwóch tygodni od zawarcia jakiegokolwiek porozumienia pokojowego. Wizz Air planuje bazować 15 samolotów na Ukrainie w ciągu dwóch lat od zakończenia działań wojennych, zwiększając tę liczbę do 50 w ciągu siedmiu lat – donosi ""Financial Times"". ""Największy projekt budowlany Europy"" – Jak tylko przestrzeń powietrzna zostanie otwarta, bardzo szybko wznowimy działalność – powiedział gazecie Jozsef Varadi, prezes Wizz Aira, który przed wojną był największą zagraniczną linią lotniczą na Ukrainie i trzecią co do wielkości pod względem całkowitego ruchu pasażerskiego w tym kraju. EasyJet nie latał na Ukrainę przed wojną, ale teraz rozważa możliwość ponownego otwarcia tras. Prezes Kenton Jarvis podkreślił w rozmowie z ""FT"", że Ukraina zapowiada się jako ""największy projekt budowlany Europy"" i że ludzie ""będą chcieli wrócić do domu, gdy będzie to bezpieczne"". ""Turystyka katastroficzna"". Linie lotnicze zarobią na tragedii Ukrainy? Linie lotnicze przewidują kilka kluczowych źródeł popytu, w tym powrót Ukraińców, którzy wyemigrowali do innych krajów, przyjazd ekip ratunkowych oraz tzw. ""turystykę katastroficzną"", kiedy podróżni odwiedzają obszary dotknięte katastrofami, zarówno spowodowanymi przez człowieka, jak i naturalnymi. – Kiedy upadł Mur Berliński, miliony ludzi pojechały to zobaczyć – stwierdził prezes Wizz Aira. Przed pandemią COVID-19, w 2019 r. Ukrainę odwiedziło 15 mln pasażerów linii lotniczych. Z tego około 1,5 mln przewieziono liniami Ryanair. Ich kadra kierownicza odwiedziła ostatnio kluczowe ukraińskie lotniska i planuje zwiększyć ruch pasażerski do 4 mln rocznie po wznowieniu regularnych lotów. Czytaj też: Prezes Ryanaira wściekły na Parlament Europejski. ""Szaleństwo"""
Polska,Kto może wejść do domu nie pytając o zdanie? Te osoby musisz wpuścić do środka,https://dorzeczy.pl/ekonomia/814838/policja-straz-pozarna-komornik-te-osoby-musisz-wpuscic.html,"Thu, 04 Dec 2025 12:34:00 +0100","Wśród Polaków nadal panuje wiele przekonań dotyczących obowiązku wpuszczenia służb do domu lub mieszkania, które nie mają wiele wspólnego z rzeczywistością. Warto wiedzieć, kiedy mamy obowiązek otworzyć drzwi przed funkcjonariuszem bądź przedstawicielem innych służb. Kogo trzeba wpuścić do mieszkania? Wielu Polaków uważa, że istnieje obowiązek wpuszczenia policjanta do mieszkania. Nie jest to do końca prawda. Funkcjonariusze mogą wejść do naszego domu jeśli mają nakaz sądowy lub decyzję prokuratora. Jednak nawet pomimo posiadania odpowiednich zgód, policjanci nie mogą dokonywać przeszukań między godziną 22 a 6 rano. Od tej zasady jest jednak wyjątek. Policja może wejść do mieszkania, jeśli zachodzi uzasadnione podejrzenie zagrożenia życia czy zacierania dowodów przestępstwa. Problematyczną kwestią są przypadki naruszenia ciszy nocnej. Zgodnie z przepisami, jeśli policjant chce dokonać w tej spawie interwencji czy nawet tylko porozmawiać, to nie mamy obowiązku wpuścić go do środka. Takie działanie jest jednak krótkowzroczne, ponieważ funkcjonariusz może od razu skierować sprawę do sądu, a tam może czekać na nas kara grzywny i konieczność poniesienia kosztów sądowych. Co ciekawe, mamy obowiązek wpuszczenia do domu funkcjonariuszy straży miejskiej, o ile dokonują oni kontroli palenisk, kominków, pieców i jakości powietrza. Kto jeszcze może wejść do naszego mieszkania nie pytając o zdanie? Mogą to zrobić funkcjonariusze Straży Granicznej, jeśli zachodzi uzasadnione podejrzenie o możliwości dokonania przestępstwa oraz strażacy, kiedy ma miejsce uzasadniona obawa zagrożenia życia, zdrowia bądź mienia. Podobne prawo ma także komornik. Musi oni jednak posiadać decyzję o wszczęciu egzekucji komorniczej. Co ważne, pod nieobecność dłużnika może on wezwać na miejsce ślusarza lub osobę, która ma możliwości skutecznego otwarcia, a potem zamknięcia drzwi. W takim przypadku musi on jednak posiadać asystę policji, tak aby byli świadkowie wejścia do mieszkania. Wizyty komornika są ograniczone czasowo do dni roboczych i sobót między 7:00 a 21:00. Czytaj też: Nowy system w Polsce. Niemiecka sieć sklepów przeprowadziła sondażCzytaj też: Polacy szukają tańszego alkoholu. Powodem wzrost cen piwa"
Polska,Nawrocki chce symetrii w relacjach Polski z Ukrainą. Dziennikarka nie wytrzymała,https://dorzeczy.pl/opinie/814835/nawrocki-o-zelenskim-polsce-i-ukrainie-nerwy-dziennikarki.html,"Thu, 04 Dec 2025 12:29:00 +0100","W środę prezydent Karol Nawrocki spotkał się w bazie w Rzeszowie-Jasionce z żołnierzami pełniącymi służbę w hubie logistycznym POLLOGHUB. Prezydent wygłosił też przemówienie, a potem odpowiedział na kilka pytań dziennikarzy. Jedno z nich dotyczyło kwestii polskiej pomocy dla Ukrainy w wojnie z Rosją. Dziennikarz pytał o różnice w tym zakresie między Pałacem Prezydenckim a rządem. Nawrocki rozpoczął od stwierdzenia, że pomoc dla Ukrainy leży w strategicznym interesie państwa polskiego. Dziennikarce i publicystce ""Gazety Wyborczej"" i TOK FM nie spodobał się dalszy fragment odpowiedzi, jakiej udzieliła głowa państwa. Nawrocki: Domagam się symetrii w relacjach Polski z Ukrainą Nawrocki przypomniał, że konsekwentnie domaga się symetrii w relacjach Polski z Ukrainą. – Jeśli przeanalizujemy te setki tysięcy donacji, które trafiają w zakresie humanitarnym, w zakresie sprzętu wojskowego, amunicji. Jeśli zobaczymy, jak wielkiego wysiłku dokonał naród polski w pomocy Ukrainie, co się nie zmienia i co jest naszą stałą strategiczną, to liczymy, że pan prezydent Wołodymyr Zełenski – to zdaje się różni nas z rządem – uszanuje ten wysiłek Polaków i otworzy się też na pewne sugestie państwa polskiego i wyrazi wdzięczność wobec polskich żołnierzy, polskich obywateli i państwa polskiego – powiedział prezydent. ""Uderzać w prezydenta Zełenskiego"". Wielowieyska negatywnie o prezydencie Ten właśnie fragment skomentowała Wielowieyska na swoich mediach społecznościowych. ""Uderzać w prezydenta Zełeńskiego w chwili, gdy Ukraina jest w bardzo trudnym położeniu, a administracja USA miota się od ściany do ściany. Jednocześnie prezydent Nawrocki nie jest w stanie wykorzystać swoich – podobno – świetnych relacji z prezydentem Trumpem, aby wzmocnić kurs antyputinowski. Te żądania podziękowań to naśladowanie okropnego stylu J.D.Vance'a. Ukraina dziękowała nam wielokrotnie"" – napisała na X. twitterCzytaj też: ""Bezprawne"". Bosak o pieniądzach dla UkrainyCzytaj też: ""Państwo polskie wystawia się na pośmiewisko"". Miller pyta o aferę na Ukrainie"
Polska,"Morawiecki reaguje na ruch Żurka. ""Żałosne""",https://dorzeczy.pl/opinie/814832/morawiecki-reaguje-na-zarzuty-prokuratorskie-zalosne.html,"Thu, 04 Dec 2025 12:21:00 +0100","Marszałek Sejmu Włodzimierz Czarzasty otrzymał od ministra sprawiedliwości, prokuratora generalnego Waldemara Żurka zawiadomienie dotyczące postawienia byłemu premierowi Mateuszowi Morawieckiemu oraz dwóm byłym ministrom w jego rządzie – Mariuszowi Błaszczakowi i Janowi Krzysztofowi Ardanowskiemu zarzutów popełnienia przestępstw związanych z zajmowanymi przez nich stanowiskami. Morawiecki został objęty postępowaniem dotyczącym przekroczenia uprawnień i niewywiązania się z obowiązków przy organizacji wyborów korespondencyjnych w 2020 r. W przypadku Błaszczaka chodzi o ujawnienie poufnych dokumentów dotyczących planów obronnych na linii Wisły. Natomiast Ardanowski ma odpowiadać za zarzuty dotyczące niegospodarności, naruszenia obowiązków oraz przekroczenia uprawnień, co – według ustaleń śledczych – miało doprowadzić KOWR do straty rzędu ok. 120 mln zł. Wszystkie te działania prokuratury stały się możliwe po uchyleniu immunitetów przez Sejm, przy czym Morawiecki sam zdecydował o rezygnacji z immunitetu. Żurek sugeruje Trybunał Stanu Z przepisów wynika, że prokurator jest zobowiązany poinformować marszałka Sejmu o toczącym się postępowaniu karnym wobec członka Rady Ministrów. W piśmie przekazanym Czarzastemu przez Żurka padła sugestia dotycząca Trybunału Stanu. W komunikacie prokuratury zaznaczono, że przekazane marszałkowi Sejmu informacje ""mogą stanowić podstawę do rozważenia przez Sejm, czy opisane w postanowieniach o przedstawieniu zarzutów ewentualne naruszenia prawa, dokonane w związku z zajmowanymi stanowiskami w Radzie Ministrów, mogą wypełniać znamiona deliktu konstytucyjnego, a tym samym czy zachodzą przesłanki do pociągnięcia Mateusza Morawieckiego, Mariusza Błaszczaka i Krzysztofa Ardanowskiego do odpowiedzialności konstytucyjnej przed Trybunałem Stanu"". Morawiecki reaguje: Żałosne Do sprawy w mediach społecznościowych odniósł się były premier, a obecnie wiceprezes PiS Mateusz Morawiecki. ""Upadłość systemu ochrony zdrowia, najdroższe święta w historii, Donaldowi została tylko prokuratura, żałosne"" – napisał na platformie X. twitterCzytaj też: Nowy spot Morawieckiego. ""W prezencie od Donalda Tuska dostaniemy..."""
Polska,Nowy system w Polsce. Niemiecka sieć sklepów przeprowadziła sondaż,https://dorzeczy.pl/ekonomia/814829/system-kaucyjny-kaufland-przeprowadzil-sondaz-sa-wyniki.html,"Thu, 04 Dec 2025 12:11:00 +0100","System kaucyjny wystartował w Polsce 1 października br. Obejmuje oznaczone znakiem kaucji: jednorazowe butelki z tworzyw sztucznych o pojemności do 3 litrów (kaucja 50 gr), metalowe puszki o pojemności do 1 litra (50 gr), a także – od 1 stycznia 2026 r. – szklane butelki wielokrotnego użytku do 1,5 litra pojemności (1 zł). Ministerstwo Klimatu i Środowiska zapewnia, że kaucję można odebrać przy zwrocie opakowania: w sklepie lub w automacie (paragon nie jest wymagany). Butelki i puszki nie mogą być zgniecione i muszą zawierać etykietę. Mniejsze sklepy mogą pobierać kaucję, ale przystąpienie do systemu odbioru opakowań w ich przypadku jest dobrowolne. Duże sklepy, o powierzchni powyżej 200 m2, muszą pobierać kaucję, odbierać puste opakowania i oddawać klientom kaucję. System kaucyjny w Polsce. Kaufland przeprowadził sondaż Niemiecka sieć sklepów Kaufland przeprowadziła badanie rynkowe, które pokazuje, że Polacy są na początku drogi z systemem kaucyjnym. Kluczowe wnioski wskazują, że 21 proc. respondentów oddało już co najmniej jedno opakowanie do automatu, natomiast 69 proc. potrafi odróżnić opakowania kaucjonowane od niekaucjonowanych. Największe bariery to, zdaniem ankietowanych, przechowywanie pustych butelek w domu (39 proc.) i brak automatu w pobliżu (37 proc.). Najsilniejszymi motywatorami są chęć odzyskania kaucji (43 proc.) oraz ochrona środowiska (31 proc.). Automaty do zwrotu opakowań, specjalne strefy w sklepach. Ile to wszystko kosztuje? Kaufland podał, że na budowę systemu kaucyjnego wydał 235 mln zł. – Postawiliśmy automaty, wyznaczyliśmy specjalne obszary w marketach, żeby klienci mogli w komfortowych warunkach zwrócić opakowania – powiedział Paweł Pawlak, dyrektor Centrum Dystrybucyjnego Kaufland Polska, odpowiedzialny za wdrożenie systemu kaucyjnego w tej sieci handlowej. Czytaj też: ""Ani śladu kaucji"". Zaskakujące doniesienia o systemie kaucyjnym"
Polska,Jak PiS zagłosuje nad wetem prezydenta? Terlecki ujawnia,https://dorzeczy.pl/kraj/814817/terlecki-ujawnil-jak-pis-zaglosuje-nad-wetem-prezydenta.html,"Thu, 04 Dec 2025 11:54:00 +0100","Prezydent Karol Nawrocki zdecydował się odrzucić tzw. ustawę łańcuchową. – Choć intencja – ochrona zwierząt – jest słuszna i szlachetna, to sama ustawa była źle napisana. Zamiast rozwiązywać problemy, tworzyła nowe, które mogły doprowadzić do pogorszenia, a nie polepszenia sytuacji zwierząt. Proponowane normy kojców dla psów były kompletnie nierealne. Kojce wielkości miejskich kawalerek to absurd, który uderzałby w rolników, hodowców i zwykłe wiejskie gospodarstwa. To prawo było oderwane od rzeczywistości – wyjaśnił. Nawrocki postanowił wyjść z własną propozycją w tym zakresie. Projekt już trafił do Sejmu. Prezydencka inicjatywa zakłada wprowadzenie zakazu trzymania zwierząt domowych na uwięzi, jednak z pewnymi wyjątkami (np.: transport, udział w treningu, zabieg weterynaryjny). Weto prezydenta. Tak zagłosuje PiS Marszałek Sejmu Włodzimierz Czarzasty poinformował w środę, że prezydenckie weto w sprawie tzw. ustawy łańcuchowej będzie przedmiotem głosowania w Sejmie. Jak stwierdził, argumenty Karola Nawrockiego ""nie przemawiają zarówno do większości rządzącej, jak i do obywateli"". – Psy nie powinny być trzymane na łańcuchach, ale – z drugiej strony – rozmaite obostrzenia dotyczące tej zagrody czy przestrzeni, jaką psy muszą mieć, są zbyt wygórowane i prezydent zrobił słusznie wetując – mówił w czwartek na sejmowym korytarzu poseł Prawa i Sprawiedliwości Ryszard Terlecki, który jeszcze we wrześniu głosował w Sejmie za tzw. ustawą łańcuchową. – Nasz klub wstrzyma się w głosowaniu nad wetem prezydenta – zapowiedział Terlecki, odpowiadając na pytanie reporterki TVN24. – Jak się wstrzymamy, to utrzymamy weto – zaznaczył polityk. Wcześniej głos w sprawie zabrał prezes PiS. Zadeklarował, że nie odrzuci prezydenckiego weta w sejmowym głosowaniu. – Pewne przepisy tej ustawy są dobre, ale niemożliwe do realizacji – ocenił Jarosław Kaczyński. Na uwagę, że sam przecież poparł tę ustawę, odparł: ""Czasem się głosuje za czymś, co jest częściowo dobre"". Czytaj też: Aktorka poruszona po decyzji prezydenta. ""Popłakałam się, bez kitu"""
Polska,"""Prawda jest taka"". Poseł PiS mocno o sprawie Ziobry",https://dorzeczy.pl/opinie/814814/prawda-jest-taka-jablonski-mocno-o-sprawie-ziobry.html,"Thu, 04 Dec 2025 11:47:00 +0100","Koalicja rządząca podjęła decyzję o zapoczątkowaniu procesu przekazania sprawy Zbigniewa Ziobry do Trybunału Stanu. Informację w tej sprawie przekazał w środę podczas konferencji prasowej marszałek Sejmu Włodzimierz Czarzasty. Były minister sprawiedliwości wciąż przebywa na Węgrzech, gdzie udał się kilka tygodni temu. 6 listopada w rozmowie z Telewizją Republika polityk oświadczył, że nie zamierza złożyć wniosku o azyl polityczny na Węgrzech. Poseł PiS uważa, że stawiane mu zarzuty mają charakter polityczny, a wniosek o areszt to ""czysta zemsta Tuska za śledztwa ujawniające gigantyczne złodziejstwo w jego otoczeniu"". Jabłoński: System jest zły Pytany o sprawę Zbigniewa Ziobry, były wiceminister spraw zagranicznych Paweł Jabłoński przyznał, że do skomplikowania systemu sądownictwa w Polsce przyczynił się sam Ziobro. Jednocześnie dodał, że nie oznacza to, iż działania obecnej władzy są usprawiedliwione. – Ten system jest zły i do tego systemu, to muszę przyznać, przyczynił się także sam minister Ziobro. Ja byłem krytykiem wielu działań, które on podejmował jako minister sprawiedliwości. Ale to nie powoduje, że te działania, które robi prokuratura Żurka, możemy uznawać, że są dobre, bo dzisiaj rządzi partia, którą ktoś inny bardziej lubi. No, to jest hipokryzja – powiedział Paweł Jabłoński. Polityk PiS nie radziłby Ziobrze wracać do Polski, ponieważ nie może tu liczyć na sprawiedliwy proces. Z pewnością, jak wskazał Jabłoński, natychmiast po wylądowaniu na lotnisku zostałby aresztowany, po to, aby ""igrzyska"", którymi rząd chce przykryć inne problemy, mogły trwać dalej. – Aresztowanie człowieka na etapie procesu, i to zresztą takim paradoksalnym, że proces się toczy wstępnie dwa lata, bo to śledztwo prawie dwa lata trwa, to nagle, po dwóch latach stwierdzają, że chcą go aresztować, akurat takim czystym przypadkiem, dwa dni przed świętami Bożego Narodzenia. No cóż za zbieg okoliczności – stwierdził. Czytaj też: Skandaliczny wpis Jad Waszem. Jabłoński: Reakcja MSZ nieadekwatnaCzytaj też: Jaki: Być może Ziobro ma skończyć jak Barbara Skrzypek"
Polska,Rzecznik rządu: Pacjenci z całą pewnością mogą czuć się bezpiecznie,https://dorzeczy.pl/opinie/814811/ochrona-zdrowia-rzecznik-rzadu-o-pieniadzach-dla-nfz.html,"Thu, 04 Dec 2025 11:42:00 +0100","W czwartek w ""Sednie sprawy"" Radia Plus gościem był rzecznik koalicyjnego rządu Donalda Tuska Adam Szłapka. Zapytany przez Jacka Prusinowskiego o sytuację finansową w polskiej służbie zdrowia, powiedział, że ""pacjenci z całą pewnością mogą czuć się bezpiecznie, bo pieniędzy w NFZ-cie nie zabraknie"". – Brakuje już, panie ministrze – zauważył prowadzący. – Tak jak w tym roku, też była taka dyskusja i już w ostatnim kwartale prawie dziesięć miliardów pieniędzy zostało dołożonych. Czekamy jeszcze na podpis pana prezydenta, po to żeby przenieść pieniądze z Funduszu Medycznego na finansowanie procedur związanych z tymi procedurami finansowanymi przez NFZ – oznajmił rzecznik rządu. Szłapka powiedział, że jeśli chodzi o przyszły rok, to Ministerstwo Finansów i Ministerstwo Zdrowia zaproponuje ""na pewno takie rozwiązania, żeby tych pieniędzy nie zabrakło"". Szłapka powiedział, że na spotkaniu premiera Donalda Tuska z ministrami zdrowia i finansów, a także szefostwa NFZ na temat sytuacji w polskiej ochronie zdrowia prawdopodobnie będzie także obecny przedstawiciel prezydenta. Bosak: Konfederacja ostrzegała przed rozdymaniem polityki socjalnej Tymczasem Krzysztof Bosak podkreślił, że uwidaczniające się coraz wyraźniej problemy systemu ochrony zdrowia mają swoją przyczynę w rozrzutności polityków. Poseł przypomniał stanowisko Konfederacji opowiadającej się za zdecydowanym zredukowaniem w Polsce programów socjalnych między innymi po to, by pieniądze podatników wystarczyło na realizację zadań, którymi rzeczywiście powinno zajmować się państwo. W systemie publicznej ochrony zdrowia jaki ma Polska, jest to jeden z takich właśnie celów. ""W sprawie szczytów zdrowotnych: rząd dublujący wydarzenia Kancelarii Prezydenta, tylko że jeden dzień wcześniej, w sytuacji gdy w systemie finansowania ochrony zdrowia ujawniła się dziura budżetowa wielkości 23 miliardów złotych, a szpitale zmuszane są do kredytowania NFZ, poprzez wielomiesięczne opóźnianie przelewów za wykonane świadczenia, to dziecinada. Ostrzegaliśmy przed rozdymaniem polityki socjalnej i ograniczeniami budżetowymi od 2019 roku. Dziś to Polacy zaczynają swoim zdrowiem płacić za nieodpowiedzialność i rozrzutność polityków"" – napisał na X wicemarszałek Sejmu. Konfederacja wielokrotnie proponowała reformę zdrowia polegającą na odejściu od systemu monopolistycznego. Chce m.in., aby składka obywateli na ubezpieczenie zdrowotne trafiała do prywatnego ubezpieczyciela, który byłby alternatywą dla obecnego monopolisty, czyli NFZ. Czytaj też: Dramatyczna sytuacja w NFZ. Minister przyznaje: Dochodzimy do ściany"
Polska,Ile powinna wynosić prezydencka emerytura? Polacy zabrali głos,https://dorzeczy.pl/sondaz/814805/emerytury-bylych-prezydentow-powinny-niz-nizsze-sondaz.html,"Thu, 04 Dec 2025 11:30:00 +0100","Pod koniec listopada Andrzej Duda poinformował, że otrzymał pierwszą prezydencką emeryturę. Świadczenie wynosi 9 349 zł. Wiadomo, ile wynoszą emerytury pozostałych byłych prezydentów. Lech Wałęsa zdradził w 2022 r., że jego świadczenie to ok. 11 tys. zł ""na rękę"". Aleksander Kwaśniewski ujawnił, że jego emerytura wynosi nieco ponad 13 tys. zł brutto. Z kolei Bronisław Komorowski poinformował niedawno, że jego emerytura to nieco ponad 13 tys. zł brutto. Ocenił przy tym, że prezydenckie emerytury w Polsce są relatywnie niskie w porównaniu do innych państw oraz świadczeń sędziów, prokuratorów, generałów czy wynagrodzeń w spółkach Skarbu Państwa. Wysokość prezydenckiej emerytury ustalana jest na poziomie 75 proc. wynagrodzenia zasadniczego przysługującego urzędującemu prezydentowi. Emerytura byłego prezydenta. Polacy wskazali, ile powinna wynosić W najnowszym sondażu SW Research dla ""Wprost"" Polaków zapytano, ile powinna wynosić emerytura byłego prezydenta. Odpowiedzi są zróżnicowane. Największa grupa respondentów – 32,7 proc. – uważa, że była głowa państwa powinna otrzymywać świadczenie emerytalne w wysokości 5-10 tys. zł netto miesięcznie. Zdaniem 23,5 proc. badanych, prezydencka emerytura powinna być wyższa – od 11 do 15 tys. zł netto. 12,3 proc. ankietowanych uważa, że powinno to być nawet więcej niż 15 tys. zł netto. Natomiast 11,6 proc. pytanych wskazało opcję ""do 5 tys. zł netto"". Co ciekawe, nie brakuje Polaków, którzy są za całkowitym zniesieniem świadczenia – 8,1 proc. uczestników badania sądzi, że prezydencka emerytura w ogóle nie powinna być przyznawana. 11,8 proc. respondentów nie ma zdania w tej sprawie. Badanie zostało zrealizowane w dniach 2-3 grudnia 2025 r. przez agencję SW Research metodą wywiadów on-line na panelu internetowym SW Panel. W ramach badania przeprowadzono 828 wywiadów z reprezentatywną ze względu na łączny rozkład płci, wieku i wielkość miejscowości próbą Polek i Polaków powyżej 18. roku życia. Wyniki zostały zaokrąglone do pierwszego miejsca po przecinku. Czytaj też: Nie tylko specjalna emerytura. Andrzej Duda może liczyć na wsparcie od państwaCzytaj też: Marta Nawrocka przeszła na emeryturę. Ile wynosi jej świadczenie?"
Polska,Zarzuty dla Morawieckiego i dwóch byłych ministrów. Pismo trafiło do Sejmu,https://dorzeczy.pl/kraj/814802/sa-zarzuty-dla-morawieckiego-blaszczaka-i-ardanowskiego.html,"Thu, 04 Dec 2025 11:29:00 +0100","Włodzimierz Czarzasty otrzymał od Waldemara Żurka zawiadomienie dotyczące postawienia zarzutów byłym członkom rządu z czasów PiS – przekazała rzecznik prokuratora generalnego, prok. Anna Adamiak. Chodzi o byłego premiera Mateusza Morawieckiego, byłego szefa MON Mariusza Błaszczaka oraz byłego ministra rolnictwa Jana Krzysztofa Ardanowskiego, którym przedstawiono zarzuty związane z pełnionymi przez nich funkcjami. Na początku roku trzech byłych ministrów usłyszało zarzuty związane z decyzjami podejmowanymi podczas sprawowania swoich funkcji. Mateusz Morawiecki został objęty postępowaniem dotyczącym przekroczenia uprawnień i niewywiązania się z obowiązków przy organizacji wyborów korespondencyjnych w 2020 r. W przypadku Mariusza Błaszczaka chodzi o ujawnienie poufnych dokumentów dotyczących planów obronnych na linii Wisły. Natomiast Jan Krzysztof Ardanowski odpowiada za zarzuty dotyczące niegospodarności, naruszenia obowiązków oraz przekroczenia uprawnień, co według ustaleń miało doprowadzić do straty KOWR rzędu około 120 mln zł. Wszystkie te działania prokuratury stały się możliwe po uchyleniu immunitetów przez Sejm, przy czym Morawiecki sam zdecydował o rezygnacji z immunitetu. Padła sugestia dotycząca Trybunału Stanu Z przepisów wynika, że prokurator jest zobowiązany poinformować marszałka Sejmu o toczącym się postępowaniu karnym wobec członka Rady Ministrów. W tym przypadku zarzuty wobec polityków PiS odnoszą się do działań podejmowanych przez nich w ramach pracy w rządzie, gdy PiS było u władzy. W komunikacie dodano, że te informacje ""mogą stanowić podstawę do rozważenia przez Sejm, czy opisane w postanowieniach o przedstawieniu zarzutów ewentualne naruszenia prawa, dokonane w związku z zajmowanymi stanowiskami w Radzie Ministrów, mogą wypełniać znamiona deliktu konstytucyjnego, a tym samym czy zachodzą przesłanki do pociągnięcia Mateusza Morawieckiego, Mariusza Błaszczaka i Krzysztofa Ardanowskiego do odpowiedzialności konstytucyjnej przed Trybunałem Stanu"". Zarzuty dla Morawieckiego Przypomnijmy, że na początku roku były premier Mateusz Morawiecki usłyszał zarzuty przekroczenia uprawnień i niedopełnienia obowiązków ws. organizacji tzw. wyborów korespondencyjnych w 2020 r."
Polska,Rosja i Indie dobiły targu. Atomowy okręt podwodny za 2 mld dolarów,https://dorzeczy.pl/ekonomia/814799/indie-beda-dzierzawic-od-rosji-atomowy-okrety-podwodny.html,"Thu, 04 Dec 2025 11:26:00 +0100","W przededniu wizyty Władimira Putina w Indiach przedstawicielom tego kraju udało się zakończyć wieloletni proces negocjacji w sprawie dzierżawy od Rosji atomowego okrętu podwodnego. Rozmowy ciągnęły się przez prawie dekadę, ponieważ strony nie mogły dojść do porozumienia w sprawie ceny. Jak informuje Bloomberg, powołując się na osoby znające przebieg rozmów, Indie ostatecznie zgodziły się na dzierżawę okrętu podwodnego przez 10 lat za 2 mld dolarów. Cena obejmuje wsparcie techniczne przez cały okres obowiązywania kontraktu. Okręt może przenosić pociski jądrowe, ale zgodnie z umową nie może być używany w czasie wojny. Atomowy okręt podwodny. Indie będą dzierżawić go od Rosji Indie potrzebują okrętu podwodnego o napędzie atomowym, aby szkolić swoich marynarzy i uczyć się, jak organizować operacje marynarki wojennej, jednocześnie budując własne jednostki. Kraj ma już dwa okręty podwodne o napędzie atomowym, ale rosyjski będzie większy. Posiadanie takiej floty pozwoli Indiom stworzyć triadę nuklearną – zdolność do przeprowadzania ataków atomowych z lądu, morza i powietrza. Oczekuje się, że okręt podwodny zostanie dostarczony w ciągu dwóch lat, ale ze względu na złożoność projektu termin może ulec opóźnieniu – twierdzą źródła Bloomberga. Indie wcześniej dzierżawiły okręt podwodny od Rosji, który został zwrócony w 2021 r. Putin o współpracy rosyjsko-indyjskiej. ""Istnieje kompleksowy plan"" Podczas wizyty Putina w Nowym Delhi, która rozpoczyna się w czwartek (4 grudnia), delegacja indyjska zamierza omówić m.in. kwestię zakupu dodatkowej broni od Rosji. Putin powiedział w wywiadzie dla India Today, że istnieje kompleksowy plan współpracy między oboma krajami, obejmujący kluczowe sektory, takie jak zaawansowane technologie, eksploracja kosmosu i energetyka jądrowa. Wspólne projekty to także lotnictwo i przemysł stoczniowy. Czytaj też: Putin ujawnia najnowszą propozycję pokojową USA. ""Cztery pakiety"""
Polska,Apelują do prezydenta o weto. Chodzi o zmiany forsowane przez Nowacką,https://dorzeczy.pl/opinie/814784/rewolucja-nowackiej-w-szkolach-pojawil-sie-apel-do-nawrockiego-o-weto.html,"Thu, 04 Dec 2025 10:52:00 +0100","Autorzy apelu przekonują, że nowelizacja prawa oświatowego z 21 listopada stanowi zagrożenie dla narodowego charakteru polskiej szkoły, poziomu nauczania oraz konstytucyjnych praw rodziców. Ich zdaniem przyjęte regulacje są bowiem ""nośnikiem ponadnarodowych polityk transformacji szkolnictw krajowych w kierunku budowy w szkołach i poprzez szkoły tzw. społeczeństwa inkluzywnego"". Projekt bowiem bazuje na opracowaniu Instytutu Badań Edukacyjnych pt. Profil absolwenta i absolwentki. Droga do zmian w edukacji. ""Dokument ten, ukierunkowany na rozwój postaw uczniów, wzbudza poważne zastrzeżenia nadmierną ingerencją państwa w rozwój dziecka"" – czytamy. Poważne zmiany w szkołach. Jest apel o weto Zasadnicza zmiana ma dotyczyć redefinicji podstawy programowej kształcenia ogólnego. Z dotychczasowej definicji usunięte zostanie treści nauczania i obligatoryjność, które zastąpią ""oczekiwane efekty uczenia się"" i ""doświadczenia edukacyjne"". Autorzy apelu przekonują, że zmiany doprowadzą do pozbawienie szkoły funkcji przekaziciela polskiego kodu kulturowego, zawężenie wiedzy uczniów o świecie i jej wybiórczość, sukcesywne obniżanie poziomu edukacji, rozwarstwienie edukacyjne, infantylizacja kształcenia oraz otwarcie szkoły na propagandę ideologiczną. ""Jedną z głównych zmian zagrażających prawom rodziców przewidziano z kolei w art. 1 pkt 13 lit. b ustawy, który wprowadza zasadę domyślnej zgody rodziców na udział ucznia w zajęciach fakultatywnych. Biorąc pod uwagę, że tematyka takich zajęć może wkraczać w obszar wychowania, zmiana taka może prowadzić do naruszenia konstytucyjnej zasady pierwszeństwa w wychowaniu rodziców, nieinformowania o zajęciach niepożądanych przez rodzica na czas lub na dzień je poprzedzający. Udział niepełnoletniego ucznia w takich zajęciach powinien być uzależniony od uprzedniej, wyraźnej zgody rodziców"" – przekonują autorzy pisma. Czytaj też: Nowacka bierze się za przedszkola. Eksperci ostrzegają przed ""szkodliwym dokumentem""Czytaj też: Ten przedmiot znika ze szkół. Co dalej z maturą? MEN potwierdza duże zmiany"
Polska,Brak miliardów na służbę zdrowia. Bosak: Ostrzegaliśmy przed rozdymaniem polityki socjalnej,https://dorzeczy.pl/ekonomia/814787/pada-sluzba-zdrowia-bosak-ostrzegalismy-przed-socjalizmem.html,"Thu, 04 Dec 2025 10:52:00 +0100","Poseł przypomniał stanowisko Konfederacji opowiadającej się za zdecydowanym zredukowaniem w Polsce programów socjalnych między innymi po to, by pieniądze podatników wystarczyło na realizację zadań, którymi rzeczywiście powinno zajmować się państwo. W systemie publicznej ochrony zdrowia jaki ma Polska, jest to jeden z takich właśnie celów. Bosak: Konfederacja ostrzegała przed rozdymaniem polityki socjalnej ""W sprawie szczytów zdrowotnych: rząd dublujący wydarzenia Kancelarii Prezydenta, tylko że jeden dzień wcześniej, w sytuacji gdy w systemie finansowania ochrony zdrowia ujawniła się dziura budżetowa wielkości 23 miliardów złotych, a szpitale zmuszane są do kredytowania NFZ, poprzez wielomiesięczne opóźnianie przelewów za wykonane świadczenia, to dziecinada. Ostrzegaliśmy przed rozdymaniem polityki socjalnej i ograniczeniami budżetowymi od 2019 roku. Dziś to Polacy zaczynają swoim zdrowiem płacić za nieodpowiedzialność i rozrzutność polityków"" – napisał na X wicemarszałek Sejmu. Bosak nawiązał do spotkania premiera Donalda Tuska z ministrami zdrowia i finansów, a także szefostwa NFZ na temat sytuacji w polskiej ochronie zdrowia. NFZ brakuje 23 miliardów złotych Resort zdrowia szykuje zmiany w planie finansowym Narodowego Funduszu Zdrowia na 2026 r. Portal Business Insider dotarł do pism, z których wynika, że na cięcia miał naciskać minister finansów i gospodarki Andrzej Domański. Minister zdrowia Jolanta Sobierańska-Grenda przedłożyła wykaz 15 działań, które w 2026 roku mają docelowo przynieść NFZ oszczędności na kwotę ponad 10 milionów złotych. Większość przedsięwzięć nie wymaga zmian ustawowych, często wystarczy obwieszczenie ministra zdrowia lub zarządzenie prezesa NFZ. Cięcia mają dotyczyć pracowników szpitali, a także pacjentów. Dziura w ustawie budżetowej na ochronę zdrowia na przyszły rok sięga 23 miliardów złotych. Jednocześnie polskie władze wciąż utrzymują darmową służbę zdrowia dla obywateli Ukrainy, którzy przybyli do Polski po wybuchu wojny z Rosją w lutym 2022 roku. Podczas gdy obywatele Ukrainy, którzy byli w naszym kraju wcześniej muszą płacić składkę zdrowotną, tej drugiej grupy to nie dotyczy. Składka zdrowotna jest oczywiście obowiązkowa także dla obywateli Polski. Konfederacja wielokrotnie proponowała reformę zdrowia polegającą na odejściu od systemu monopolistycznego. Chce m.in., aby składka obywateli na ubezpieczenie zdrowotne trafiała do prywatnego ubezpieczyciela, który byłby alternatywą dla obecnego monopolisty, czyli NFZ. Czytaj też: Dramatyczna sytuacja w NFZ. Minister przyznaje: Dochodzimy do ścianyCzytaj też: Szpital ma za mało środków na nowych pacjentów ze stwardnieniem rozsianym"
Polska,"""Szalona Unia Europejska"". Po słowach von der Leyen Miedwiediew grozi wojną",https://dorzeczy.pl/swiat/814778/ue-przekaze-aktywa-rosji-ukrainie-miedwiediew-grozi-wojna.html,"Thu, 04 Dec 2025 10:43:00 +0100","""Jeśli szalona Unia Europejska rzeczywiście ukradnie zamrożone rosyjskie aktywa na «pożyczkę reparacyjną», możemy to uznać za casus belli ze wszystkimi istotnymi konsekwencjami dla Brukseli i spółki"" – napisał Miedwiediew w serwisie X. Ostrzegł, że ""wówczas te środki musiałyby zostać zwrócone nie w sądzie, ale w formie rzeczywistych reparacji wypłaconych w naturze przez pokonanych wrogów Rosji"". twitter Pożyczka reparacyjna. UE chce przekazać Ukrainie zamrożony rosyjski majątek Komisja Europejska planuje skierować zamrożone aktywa rosyjskiego banku centralnego na nieoprocentowaną linię kredytową dla Ukrainy. Spłata pożyczki miałaby nastąpić dopiero po tym, jak Moskwa zgodzi się zrekompensować szkody spowodowane wojną, co w praktyce jest bardzo mało prawdopodobne. Proponujemy utworzenie pożyczki reparacyjnej, wykorzystującej salda gotówkowe z unieruchomionych rosyjskich aktywów w UE, z silnymi zabezpieczeniami dla naszych państw członkowskich – ogłosiła w środę (3 grudnia) przewodnicząca Komisji Europejskiej Ursula von der Leyen. Ponieważ większość z ok. 185 mld euro aktywów znajduje się w Euroclear w Brukseli, decydujący głos w tej sprawie ma Belgia, która od początku negocjacji domaga się gwarancji chroniących ją przed odwetem Rosji i potencjalnymi wielomiliardowymi stratami. Belgia blokuje plany KE. ""Kto wierzy, że Rosja przegra wojnę? To bajka"" Premier Belgii Bart De Wever uważa, że Moskwa nie przegra wojny na Ukrainie, a twierdzenia o jej porażce to ""mit i kompletna iluzja"". Zapowiada, że zablokuje przejęcie przez UE zamrożonych rosyjskich aktywów. – Kto naprawdę wierzy, że Rosja przegra na Ukrainie? To bajka, kompletna iluzja. To wręcz niepożądane, żeby przegrała i żeby w kraju, który ma broń jądrową, zapanowała niestabilność. Kto wierzy, że Putin spokojnie zgodzi się na konfiskatę rosyjskich aktywów? – powiedział De Wever w wywiadzie dla belgijskiej prasy. Brytyjski magazyn ""The Economist"" napisał na początku listopada, że Ukraina zmaga się z poważnym kryzysem finansowym i jeśli nic się nie zmieni, to pod koniec lutego zbankrutuje. Czytaj też: Putin ujawnia najnowszą propozycję pokojową USA. ""Cztery pakiety"""
Polska,Piraci porwali statek. Polak wśród zakładników,https://dorzeczy.pl/swiat/814772/piraci-porwali-statek-polak-wsrod-zakladnikow.html,"Thu, 04 Dec 2025 10:17:00 +0100","Piraci zaatakowali tankowiec u wybrzeży Gwinei Równikowej i uprowadzili część jego załogi. – Wśród zakładników znajduje się dziewięć osób, w tym obywatel Polski – poinformował w rozmowie z Polsat News rzecznik Ministerstwa Spraw Zagranicznych Maciej Wewiór. Na razie nie ma informacji dotyczących stanu zdrowia Polaka. Piraci porwali statek. Polak zakładnikiem Statek, który padł ofiarą ataku, zmierzał do Malabo, stolicy Gwinei Równikowej. Szczegółowe okoliczności zdarzenia, a także liczba napastników biorących udział w porwaniu, nie są znane. Zgłoszenie o ataku trafiło do polsatnews.pl od jednego z widzów za pośrednictwem Wrzutni. Z przekazanej wiadomości wynika, że na uprowadzonym statku często pracują polscy marynarze. Według raportu firmy Vanguard, specjalizującej się w bezpieczeństwie morskim, porwano co najmniej dziewięciu członków załogi, a czterech kolejnych pozostało na pokładzie jednostki. Niebezpieczny region Zatoki Gwinejskiej Region Gwinei Równikowej nie należy do najbezpieczniejszych jeśli chodzi o pirackie napady. Choć sytuacja się poprawia, notuje się mniej incydentów piractwa niż w szczytowych latach, to region Zatoki Gwinejskiej nadal pozostaje jednym z najbardziej niebezpiecznych obszarów dla statków. Do porwań i ataków na statki dochodzi tam regularnie. Gwinea Równikowa leży w środkowo-zachodniej części Afryki, nad Zatoką Gwinejską. Składa się z części kontynentalnej (Rio Muni) oraz kilku wysp, w tym największej – Bioko, na której znajduje się stolica Malabo. Graniczy z Kamerunem na północy i Gabonem na wschodzie oraz południu."
Polska,"Putin ujawnia najnowszą propozycję pokojową USA. ""Cztery pakiety""",https://dorzeczy.pl/swiat/814766/plan-pokojowy-dla-ukrainy-putin-usa-zaproponowaly-podzial-na-cztery-pakiety.html,"Thu, 04 Dec 2025 09:51:00 +0100","Putin powiedział w wywiadzie dla India Times, że propozycje dotyczące rozwiązania konfliktu na Ukrainie, przedstawione przez amerykańskich wysłanników Steve'a Witkoffa i Jareda Kushnera, opierają się na porozumieniach osiągniętych podczas szczytu Rosja-USA na Alasce. Witkoff i Kushner rozmawiali z Rosjanami we wtorek (2 grudnia) na Kremlu. Negocjacje trwały blisko pięć godzin, ale nie przyniosły przełomu. Plan, o którym dyskutowano, zakłada m.in. rosyjską kontrolę nad całym Donbasem, zamknięcie Ukrainie drzwi do NATO oraz ograniczenie liczebności armii ukraińskiej do 600 tys. żołnierzy. Plan pokojowy dla Ukrainy. ""USA zaproponowały podział na cztery pakiety"" Według Putina, prezydent USA Donald Trump ""szczerze stara się znaleźć rozwiązanie problemu ukraińskiego poprzez konsensus, ale nie jest to łatwe zadanie"". Wskazał, że podczas prac nad umową pokojową pojawiły się kwestie, co do których nie osiągnięto kompromisu. Jak tłumaczył, choć 28-punktowy plan jest nadal aktualny i omawiany, Waszyngton zaproponował podzielenie go na cztery oddzielne pakiety. – Po prostu podzielili te 28 lub 27 punktów na cztery pakiety. I zaproponowali omówienie tych czterech pakietów z nami. Ale w rzeczywistości są to te same punkty – powiedział rosyjski przywódca, cytowany przez agencję TASS. Według ""New York Timesa"", który powołuje się na źródła zaznajomione z negocjacjami, cztery pakiety w najnowszym planie pokojowym USA obejmują kwestie terytorialne, gospodarcze, suwerenność Ukrainy i bezpieczeństwo europejskie. Putin: Rosja ""wyzwoli"" Donbas i Noworosję Putin oświadczył, że Moskwa zaproponowała Ukrainie wycofanie wojsk z Donbasu i niepodejmowanie działań wojennych, ale Kijów ""woli walczyć"". Zapowiedział, że Rosja ""wyzwoli"" Donbas i Noworosję militarne lub innymi środkami. – Wszystko sprowadza się do tego: albo wyzwolimy te terytoria siłą, albo wojska ukraińskie opuszczą te terytoria i zaprzestaną walk – stwierdził. ""Noworosja"" to według propagandy Kremla południowo-wschodnie obwody Ukrainy, część Mołdawii oraz separatystyczne Naddniestrze. Termin nie jest pojęciem nowym, jego autorką była caryca Katarzyna. Czytaj też: Premier Belgii o Rosji i Ukrainie. Powiedział głośno to, co widzą wszyscy"
Polska,Fritz boleśnie zripostował Czarzastego. Przypomniał słynne słowa z Sejmu,https://dorzeczy.pl/opinie/814727/delegalizacja-konfederacji-korony-brauna-bardzo-sie-boja.html,"Thu, 04 Dec 2025 09:30:00 +0100","Organizacja ""Akcja Demokracja"", powołując się na art. 13 konstytucji, żąda rozwiązania Konfederacji Korony Polskiej kierowanej przez Grzegorza Brauna. Taki sam postulat przedstawiła Klaudia Jachira w imieniu partii Zieloni wchodzącej w skład Koalicji Obywatelskiej. Także nowy marszałek Sejmu, były działacz PZPR Włodzimierz Czarzasty wyraził opinię, że partia Brauna funkcjonuje ""na pograniczu agentury rosyjskiej"", więc nie będzie jej zapraszał na Konwent Seniorów. Z kolei szef MSWiA Marcin Kierwiński powiedział, że ugrupowanie jest ""na granicy delegalizacji"". Bardzo boją się sondaży partii Brauna. Chcą ją zdelegalizować Akcja Demokracja argumentuje, że działania Konfederacji Korony Polskiej – od haseł ""stop ukrainizacji Polski"", przez słowa ""będziesz pan wisiał"", po ""sejmowe incydenty"", jak zgaszenie chanuki – przekroczyły granice działań legalnych. Petycję podpisało na razie ok. 20 tysięcy osób. W rozmowie z Magdaleną Uchaniuk na antenie Radia Wnet poseł Konfederacji Korony Polskiej Roman Fritz mówił o tym, jakie są jego zdaniem rzeczywiste przyczyny nagonki na prawicową formację. Fritz: Konfederacja Korony Polskiej jest formacją propolską – Mali ludzie używają swoich małych narzędzi. Ponieważ nie mogą nic innego, mogą sobie groźnie kiwać palcem w bucie. [...] – My nie jesteśmy partią prorosyjską, tylko propolską. Nie muszę się z tego tłumaczyć, to jest oczywiste, to jest rzecz ewidentna – powiedział parlamentarzysta. – Rośniemy w siłę. Sondaże pokazują nam 7–10 proc., a ja jestem przekonany, że są zaniżone. Skoro jesteśmy nieprawidłowi, bo nie mamy prawidłowych poglądów, to demokracji będą bronić przeciwko nam – zwrócił uwagę Fritz. – Wszyscy nasi zwolennicy, których dzięki Panu Bogu mamy już w Polsce miliony, doskonale to wiedzą i są odporni na tę propagandową nawalankę, która ma być skierowana przeciwko nam. Sondaże pokazują, że wchodzimy bardzo liczną grupą do Sejmu i trzeba nas zwalczać – powiedział poseł. Włodzimierz Czarzasty od 1983 do 1990 roku w PZPR W jego ocenie kolejne wystąpienia polityków koalicji rządzącej, m.in. Andrzeja Rozenka czy Bartłomieja Sienkiewicza, mają stworzyć atmosferę, w której delegalizacja będzie przedstawiana jako ruch ""obronny"", a nie polityczny. Rozenek, który określa siebie jako polityka demokratycznego, już w lipcu twierdził, że należy zabronić działalności Koronie ""zanim ten wrzód urośnie"". W trakcie wywiadu Fritz odniósł się także do samej osoby marszałka z Lewicy. – Pan marszałek Czarzasty, gdy jeszcze nie był marszałkiem, czyli w roku 1983, przystąpił do Polskiej Zjednoczonej Partii Robotniczej, partii, której skrót bardzo celnie obnażył swojego czasu śp. Leszek Moczulski – płatni zdrajcy i pachołki Rosji, bo przecież PZPR nic innego nie robiła, tylko służyła właśnie Moskwie przez całe dekady – mówił polityk. Czytaj też: Braun: Trzeba ewakuować Polskę z eurokołchozu"
Polska,Odnaleziono dzika z ASF. Minister: Nie wykluczamy sabotażu,https://dorzeczy.pl/opinie/814721/znaleziono-dzika-zakazonego-asf-krajewski-pisze-o-sabotazu.html,"Thu, 04 Dec 2025 09:13:00 +0100","Radio Łódź informuje, że martwy dzik został znaleziony w pobliżu rzeki Luciąży na terenie gminy Rozprza pod Piotrkowem Trybunalskim. Sprawę komentuje minister rolnictwa Stefan Krajewski, który przekazał, że był informowany ""od pierwszych minut"" na temat zagrożenia. Jednocześnie polityk sugeruje, że za podrzuceniem chorego zwierzęcia może odpowiadać Rosja. twitter ""Natychmiast zleciłem służbom podjęcie działań i zabezpieczenie terenu. Nie wykluczamy sabotażu, w tym wschodniej dywersji. Chronimy polską wieś i nie pozwolimy na celowe roznoszenie wirusa. Działamy!"" – napisał minister na portalu X. – W przypadku pojawienia się kolejnych martwych dzików z wynikiem dodatnim w zakresie wirusa ASF, zostaną wprowadzone strefy ograniczenia dla rolników. Na razie czekamy jednak na kolejne wyniki – przekazał z kolei Michał Tokarski, wicestarosta powiatu piotrkowskiego. Sprawą obecnie zajmują się służby. Badania inspekcji weterynaryjnej już potwierdziły obecność wirusa W promieniu pięciu kilometrów od miejsca znalezienia zakażonego zwierzęcia znajduje się 58 gospodarstw. Łącznie znajduje się w nich ponad siedem tysięcy świń. Hodowca świń Janusz Terka w rozmowie z serwisem Farmer.pl stwierdził, że dzik został najprawdopodobniej przez kogoś podłożony. Wskazywać ma na to fakt, że tusza zwierzęcia była niekompletna i oskórowana. Czytaj też: Grzesiowski zapowiada falę zachorowań. Namawia do szczepieńCzytaj też: Groźny wirus w niemieckich ściekach. Pierwszy taki przypadek od 15 lat"
Polska,"Premier Belgii o Rosji i Ukrainie. Powiedział głośno to, co widzą wszyscy",https://dorzeczy.pl/ekonomia/814724/premier-belgii-kto-naprawde-wierzy-ze-rosja-przegra-wojne.html,"Thu, 04 Dec 2025 09:13:00 +0100","Wśród krajów członkowskich wciąż nie ma zgody, jak przejąć rosyjskie aktywa i przekazać je Ukrainie. Największy opór stawia Belgia, której premier uważa, że będzie to ""kradzież"". – To byłaby wspaniała historia: odebrać pieniądze złoczyńcy Putinowi i dać je dobrej Ukrainie. Ale kradzież zamrożonych aktywów innego kraju, jego państwowych funduszy majątkowych, nigdy wcześniej się nie zdarzyła. Mówimy o pieniądzach Banku Centralnego Rosji – powiedział De Wever w wywiadzie dla belgijskiej prasy, który cytują w czwartek ukraińskie agencje informacyjne. Zauważył, że nawet podczas II wojny światowej niemieckie pieniądze nie zostały skonfiskowane, lecz zamrożone. Argumentował, że przegrany musi zwrócić całość lub część swojego majątku, aby zrekompensować zwycięzcom straty. Premier Belgii: Kto naprawdę wierzy, że Rosja przegra wojnę? To bajka Ale zdaniem premiera Belgii, porażka Rosji jest ""całkowitą iluzją"". – Kto naprawdę wierzy, że Rosja przegra na Ukrainie? To bajka, kompletna iluzja. To wręcz niepożądane, żeby przegrała i żeby w kraju, który ma broń jądrową, zapanowała niestabilność. Kto wierzy, że Putin spokojnie zgodzi się na konfiskatę rosyjskich aktywów? – pytał. Jak przekazał, Moskwa zagroziła Belgii ""wieczną zemstą"", jeśli pozwoli Unii Europejskiej przejąć rosyjskie pieniądze. Według niego, w odwecie Kreml zrobi to samo wobec belgijskich i zachodnich aktywów w Rosji. – Euroclear ma 16 miliardów w Rosji. Wszystkie belgijskie fabryki w Rosji również mogą zostać skonfiskowane. Co jeśli Białoruś i Chiny również skonfiskują zachodnie aktywa? Czy o tym pomyśleliśmy? Nie. Zapytałem moich europejskich kolegów, czy są gotowi podzielić się ryzykiem, na jakie narażona jest Belgia. Tylko Niemcy wyraziły gotowość – oświadczył De Wever. Dodał, że zrobi wszystko, aby zablokować przejęcie rosyjskich pieniędzy przez UE i przekazanie ich Ukrainie w ramach pożyczki reparacyjnej, którą forsuje przewodnicząca Komisji Europejskiej Ursula Von der Leyen. Spór o aktywa. Co dalej z rosyjskimi pieniędzmi dla Ukrainy? Euroclear, instytucja finansowa z siedzibą w Brukseli, przechowuje obligacje rosyjskiego banku centralnego o wartości ok. 180 mld euro. Komisja Europejska proponuje, aby Euroclear zawarł z UE umowę pożyczkową na zero procent. Unia wykorzystałby środki na sfinansowanie pożyczki dla Ukrainy, którą Kijów miałby spłacić tylko w przypadku otrzymania reparacji wojennych od Rosji. Czy w sprzeciwie Belgii wobec planu KE jest drugie dno? Według Politico, odsetki od rosyjskich aktywów generują zyski (ok. 1 mld euro w zeszłym roku), które następnie zasilają belgijski budżet. Rząd w Brukseli temu zaprzecza. Czytaj też: ""Szalona Unia Europejska"". Po słowach von der Leyen Miedwiediew grozi wojnąCzytaj też: Belgia blokuje kontrowersyjną pożyczkę UE dla Ukrainy. ""Katastrofalne ryzyko"""
Polska,Jedyna taka organizacja w całej okupowanej przez Niemców Europie,https://historia.dorzeczy.pl/druga-wojna-swiatowa/814655/zegota-jedyna-taka-organizacja-w-okupowanej-przez-niemcow-europie.html,"Thu, 04 Dec 2025 08:52:00 +0100","Rada Pomocy Żydom przy Delegaturze Rządu RP na Kraj była organem polskiego rządu na uchodźstwie. Organizacja powstała – początkowo jako Komitet Pomocy Żydom – 27 września 1942 roku i otrzymała kryptonim „Konrad Żegota”. Powszechnie znana jest jednak nazwa „Żegota”. Nazwę tę wymyśliła inicjatorka powstania organizacji, Zofia Kossak (po pierwszym mężu Szczucka, a po drugim Szatkowska). Żegota „była jedyną w okupowanej Europie wspieraną przez Państwo instytucją powołaną w celu ratowania Żydów” – podkreśla się na stronie internetowej „Polscy Sprawiedliwi”. Żegota miała za zadanie nieść pomoc Żydom prześladowanym przez Niemców w czasie drugiej wojny światowej na terenie okupowanej Polski, zarówno tych przetrzymywanych w gettach, jak poza nim. „Szacuje się, że z ćwierci miliona Żydów znajdujących się w Generalnym Gubernatorstwie po likwidacji gett, wyzwolenia dożyło 100 tys. Tylko i aż. Ogromna liczba zamordowanych poraża, ale i te 100 tys. nie zostałoby ocalonych w warunkach jedynego kraju w okupowanej Europie, w którym za jakąkolwiek pomoc okazaną Żydowi groziła śmierć. Przeżyli dzięki polskiej pomocy – indywidualnej i zorganizowanej w ramach Podziemnego Państwa Polskiego”. – pisał Maciej Rosalak w artykule „Fenomen »Żegoty«” na łamach „Historii DoRzeczy”. Holocaust Sytuacja ludności polskiej, w tym osób pochodzenia żydowskiego pogarszała się systematycznie od chwili, kiedy Niemcy zajęli terytorium Polski. Ludzi bezprawnie aresztowano, zabijano i wywożono do obozów koncentracyjnych. W styczniu 1942 roku odbyła się konferencja w Wannsee pod przewodnictwem twórcy służby bezpieczeństwa SD (Sicherheitsdienst) i oficera SS, Reinharda Heydricha. W czasie konferencji ustalono proces logistyczny i organizację „ostatecznego rozwiązania kwestii żydowskiej” – jak eufemistycznie określono eksterminację wszystkich Żydów na terenach podbitych przez Niemców. Wkrótce po konferencji rozpoczęły się masowe aresztowania Żydów i wywożenie ich do obozów zagłady. Referat Żydowski w Wydziale Informacji Biura Informacji i Propagandy Komendy Głównej Armii Krajowej interesował się losem ludzi żydowskiego pochodzenia i zbierał informacje na temat ich traktowania przez Niemców oraz tego, gdzie Żydzi są wywożeni i co się z nimi dzieje. Starano się nieść pomoc Żydom, którym groziła śmierć lub wywózka do obozu. Początkowo taka pomoc nie miała jednak zinstytucjonalizowanego charakteru. 11 sierpnia 1942 roku Zofia Kossak wystosowała apel pod tytułem „Protest!”, w którym wyraziła niezgodę polskiego środowiska katolickiego na eksterminację Żydów, która miała miejsce na terenie okupowanej Polski. Zofia Kossak była wówczas przewodniczącą Frontu Odrodzenia Polski, katolickiej organizacji, która kontynuowała tradycje przedwojennej Akcji Katolickiej. Powstanie Żegoty 27 września Zofia Kossak i Wanda Krahelska-Filipowicz powołały do życia Komitet Pomocy Żydom im. Konrada Żegoty. 4 grudnia 1942 roku organizacja została przemianowana na Radę Pomocy Żydom przy Delegaturze Rządu RP na Kraj. Zofia Kossak nie weszła ostatecznie w skład Rady Pomocy Żydom. Była zdania, że lepiej byłoby, aby wsparcie dla ludności żydowskiej nie było uzależnione od rządu. Przewodniczącym Żegoty został Julian Grobelny z PPS. W jej skład weszli liczni działacze polscy i żydowscy, m.in. Tadeusz Rek, Leon Feiner, Marek Arczyński, Władysław Bartoszewski, Adolf Berman, Emilia Hiżowa. Rada Pomocy Żydom „Żegota” prowadziła liczne działania pomocowe wobec ludności żydowskiej. Nie było to zadanie łatwe. Na terytorium okupowanej przez Niemców Polski obowiązywała kara śmierci za udzielanie pomocy Żydom. Żegota starała się ratować Żydów poprzez zdobywanie np. metryk chrztu lub innych dokumentów. Przekazywano im pomoc finansową i lekarską, załatwiano mieszkania i otaczano opieką dzieci żydowskie, które np. straciły swoich bliskich. Zajmowano się również sporządzaniem raportów dla rządu w Londynie. Referat dziecięcy Żegoty kierowany przez Irenę Sendlerową zajmował się ukrywaniem żydowskich dzieci. Umieszczano je u rodzin zastępczych lub w domach dla sierot. Referat udzielił pomocy ponad 2,5 tysiącom dzieci. Fałszywe metryki chrztu pomagały sporządzać liczne katolickie wspólnoty zakonne. Wydawano także świadectwa ślubu czy zaświadczenia pracy. Do 1945 roku wytworzono łącznie około 50 tysięcy takich dokumentów. Działalność Żegoty była możliwa dzięki pomocy finansowej pochodzącej ze środków otrzymanych ze Skarbu Państwa delegatury rządu. Wszystkie pieniądze przekazywano poprzez zrzuty z powietrza; część przesyłek była przechwytywana przez Niemców. Szacuje się, że Żegota, aż do wybuchu Powstania Warszawskiego, pomogła około 50 tysiącom osób pochodzenia żydowskiego. Były to bezprecedensowe działania, nie mające odpowiednika w żadnym innym państwie okupowanym przez niemieckich zbrodniarzy. Czytaj też: ""Mali bandyci i chuligani"". Dzieci za drutami. Niemcy stworzyli obóz specjalnie dla nichCzytaj też: Życie poświęciła innym, a zrobiono z niej antysemitę. Ciosów nie szczędzili też rodacyCzytaj też: Sensacja w Warszawie. Dokumenty z czasów niemieckiej okupacji pod podłogą"
Polska,Czy Polska powinna rezygnować z węgla? Jasny przekaz prezydenta,https://dorzeczy.pl/opinie/814712/swieto-gornikow-barborka-prezydent-karol-nawrocki-o-weglu.html,"Thu, 04 Dec 2025 08:40:00 +0100","4 grudnia obchodzimy w Polsce Barbórkę, czyli Dzień Górnika. Z okazji tego tradycyjnego święta do górników i ich rodzin zwrócił się prezydent. Karol Nawrocki wyraził szacunek, podziękował górnikom za ciężką pracę i złożył życzenia. Prezydent nadmienił, że praca górników jest odpowiedzialna i dla Polski niezbędna. Zwrócił uwagę, że codziennie zapewniają oni bezpieczeństwo energetyczne milionom Polaków. W opublikowanym na kanałach społecznościowych krótkim nagraniu zasygnalizował, że polskie władze powinny przestać likwidować polskie kopalnie. Karol Nawrocki o potrzebie korzystania z węgla – Podkreślam, polskie górnictwo ma moje wsparcie. Droga do energetyki jądrowej, którą konsekwentnie przygotowujemy nie oznacza rezygnacji z węgla. Zanim ruszą reaktory w Choczewie i innych lokalizacjach, Polska potrzebuje własnych zasobów energetycznych – podkreślił. – Węgiel to wciąż stabilizator naszego systemu, a jakakolwiek transformacja powinna odbywać się z zachowaniem zasad zdrowego rozsądku i poszanowaniem dla ludzi, dla całych górniczych społeczności – dodał. Prezydent: Niech żyje polski górniczy stan – W Barbórkę pamiętamy również o tych, którzy odeszli na wieczną szychtę. O górnikach, którzy zginęli w kopalniach i o tych, którzy oddali życie za wolną Polskę. O ludziach, którzy w grudniu 1981 r. w kopalni Wujek stanęli w obronie godności i prawa do wolności. To część historii, która pozostaje moralnym zobowiązaniem dla całego państwa polskiego – powiedział. Na koniec prezydent raz jeszcze podziękował górnikom za ich pracę, wierność tradycji i siłę i złożył im oraz ich rodzinom życzenia. – Niech żyje polski górnik. Niech żyje nam górniczy stan – podsumował prezydent Karol Nawrocki. twitterCzytaj też: Niemiecki ekspert: ETS 2 to wzrost cen ogrzewania w Polsce nawet o 150 procent"
Polska,Dramatyczna sytuacja w NFZ. Minister przyznaje: Dochodzimy do ściany,https://dorzeczy.pl/opinie/814709/minister-zdrowia-jest-niewystarczajaca-skladka-zdrowotna.html,"Thu, 04 Dec 2025 08:35:00 +0100","- W przyszłym roku pomimo tego, że prognozowane wpływy są o 11 miliardów wyższe, to jednak jeszcze brakuje środków na pokrycie wszystkich potrzeb - powiedziała Jolanta Sobierańska-Grenda w rozmowie z Polsat News. - Ta kwota, która była podawana w sierpniu, czyli 14 miliardów, była kwotą prognozowaną. My tak naprawdę rok zamykamy w NFZ w połowie lutego i to nie jest jakaś nowa dana, tylko tak naprawdę będziemy wiedzieli, ile świadczeń zostało wykonanych w podmiotach leczniczych i za ile trzeba zapłacić, więc to są na pewno takie kwoty, które jeszcze nie są nam ostatecznie znane - kontynuowała. Minister zwróciła uwagę na ustawę o zmianach w funduszu medycznym. Jeżeli uzyska ona podpis pana prezydenta, to – jak zapewnia – w tym roku rząd będzie w stanie zabezpieczyć środki na funkcjonowanie systemu. Sobierańska-Grenda podkreśliła, że pozostaje w stałym kontakcie z ministrem finansów Andrzejem Domańskim. – Szukamy rozwiązań. Ja wierzę, że się takie znajdą – mówiła. Jak dodała, zdaje sobie sprawę, z trudnej sytuacji budżetowej. – Wiemy, że tutaj również MON ma zwiększone przecież dochody i ta skala jest również duża, natomiast ja absolutnie mogę powiedzieć, że zdrowie jest również priorytetem na którym MF uwagę zwraca – powiedziała. Cięcia w służbie zdrowia Ministerstwo Zdrowia szykuje spore zmiany w planie finansowym Narodowego Funduszu Zdrowia na 2026 r. Portal Business Insider dotarł do pism, z których wynika, że nie obejdzie się bez oszczędności. Na ich wprowadzenie miał naciskać minister finansów i gospodarki Andrzej Domański. Co jednak ważne, cięcia mają dotknąć nie tylko pracowników szpitali, ale także pacjentów. Szefowa resortu zdrowia Jolanta Sobierańska-Grenda przedstawiła listę 15 działań, które w przyszłym roku mają docelowo przynieść NFZ oszczędności na kwotę 10 359,31 mln zł. Większość tych działań nie wymaga zmian ustawowych, często wystarczy obwieszczenie ministra zdrowia lub zarządzenie prezesa NFZ. Czytaj też: Likwidacja składki zdrowotnej. Lewica proponuje nowy podatekCzytaj też: ""To zagraża zdrowiu i życiu Polaków!"". Były premier alarmuje"
Polska,Patronka ludzi ciężkiej pracy oraz dobrej śmierci. Święta Wspomożycielka,https://historia.dorzeczy.pl/starozytnosc/814646/swieta-barbara-patronka-ludzi-ciezkiej-pracy-oraz-dobrej-smierci.html,"Thu, 04 Dec 2025 08:20:00 +0100","Święta Barbara jest nie tylko patronką górników, flisaków, artylerzystów, marynarzy i więźniów. Modlić może się do niej każdy, kto znajduje się w trudnej sytuacji. Jest uznawana za patronkę ciężkiej pracy oraz dobrej śmierci. O jej wstawiennictwo prosi się w czasie burz i pożarów. Barbara jest jedną z Czternastu Świętych Wspomożycieli, czyli Auxiliatores, patronów, którzy stanowią wsparcie w różnego rodzaju dolegliwościach, zarówno duchowych jak i fizycznych. Męczeństwo świętej Barbary Opowieść o świętej Barbarze znana jest przede wszystkim ze średniowiecznej legendy. Z tego względu niektórzy historycy wątpili, czy taka osoba w ogóle istniała. Brak źródeł pochodzących z jej czasów nie świadczy jednak o tym, że postać ta jest zmyślona. Informacje na jej temat znaleźć można m.in. w pracach Symeona Metafrastesa, bizantyńskiego hagiografa żyjącego na przełomie IX i X wieku. Barbara urodziła się pod koniec III wieku w Heliopolis (dziś Liban) w bogatej rodzinie pogańskiej. Podobno była bardzo urodziwa, a rodzice nie szczędzili nie jej kształcenie. Nie chciała jednak wychodzić za mąż. Barbara uczyła się w Nikomedii, gdzie pierwszy raz zetknęła się z naukami chrześcijańskimi. Kiedy jej ojciec dowiedział się o tym, wpadł jednak w gniew. Kazał zamknąć Barbarę w wieży, gdzie mogli odwiedzać ją tylko nauczyciele. Istnieją różne wersje, jak wyglądało życie Barbary. Czy sakrament chrztu przyjęła w Nikomedii czy z rąk jednego ze swoich nauczycieli, który okazał się chrześcijaninem, kiedy przebywała już w zamknięciu? Tego nie wiadomo. Z przekazów można wywnioskować jednak, że ojciec Barbary próbował różnymi groźbami wymusić na córce zerwanie z chrześcijaństwem. Ona wówczas, nie mogąc znieść dręczenia, uciekła z więzienia. Wtedy też, szukając kryjówki przed ludźmi ojca, miały rozstąpić się przed nią skały, a ona ukryła się w grocie. O tym, gdzie przebywa Barbara, miał powiedzieć jej ojcu pewien pasterz (później za karę jego owce zamieniły się w szarańczę).Kiedy Barbarę ujęto, jej ojciec zdecydował, aby przekazać ją władzom rzymskim. Barbarę poddano wielu okrutnym torturom. Biczowano ją, przypalano, obcięto jej piersi i wywleczono nago na ulice, aby ją upokorzyć, lecz ona i tak nie porzuciła swojej chrześcijańskiej wiary. W końcu została skazana na karę śmierci poprzez ścięcie mieczem. Zanim została zamordowana, miał ukazać się jej Chrytys, który udzielił jej komunii świętej i leczył jej rany. Według przekazów, wyrok na Barbarze wykonał jej własny ojciec, którego za karę raził później piorun. Kult świętej Barbary Święta Barbara była czczona w Kościołach Wschodnich od VIII wieku. Wcześniej, bo pod koniec VI wieku, jej kult propagował papież Grzegorz I. Za jego pontyfikatu istniało w Rzymie oratorium pw. świętej Barbary. Męczennica z Nikomedii była szczególnie czczona przez rycerzy biorących udział w wyprawach krzyżowych. Górnicy wzywali jej opieki przynajmniej od połowy średniowiecza. Relikwie świętej Barbary przechowywane są w miejscowości Burano koło Wenecji. W Polsce znajduje się fragment czaszki Męczennicy. Przechowywany jest w klasztorze w Czerwińsku nad Wisłą, gdzie przywiózł relikwię król Kazimierz Jagiellończyk. Wcześniej znajdowała się ona na zamku w Malborku, dokąd Krzyżacy wywieźli ją z Pomorza. Relikwia ta jest obecna na terenie dzisiejszej Polski od połowy XIII wieku. Początkowo przechowywali ją książęta pomorscy. W Polsce kult świętej Barbary jest obecny przynajmniej od XI wieku. Najstarsze ślady świadczące o tym pochodzą np. z Modlitewnika świętej Gertrudy, córki Mieszka II. Na Śląsku od połowy XIV wieku, 4 grudnia, czyli wspomnienie świętej, obchodzono jako Barbórkę (Barborę). Do dzisiaj jest to najważniejsze święto dla ludzi wielu zawodów, w tym głównie dla górników i rybaków. Czytaj też: ""Dziecko grzechu i łaski"". Od grzesznika do Doktora KościołaCzytaj też: Dwie bazyliki św. PiotraCzytaj też: Czas zadumy i oczekiwania. Najpiękniejsze zwyczaje adwentowe"
Polska,Propozycja Tuska w Berlinie wywołała szok. Są wyniki sondażu,https://dorzeczy.pl/kraj/814703/polska-zaplaci-ofiarom-niemiec-zly-sondaz-dla-tuska.html,"Thu, 04 Dec 2025 08:14:00 +0100","W poniedziałek (1 grudnia) w Berlinie odbyły się polsko-niemieckie konsultacje międzyrządowe pod przewodnictwem premiera Donalda Tuska i kanclerza Friedricha Merza. Podczas ich wspólnej konferencji prasowej Tusk był pytany m.in. o reparacje wojenne i zadośćuczynienie dla polskich ofiar, które jeszcze żyją. – Jeśli chodzi o symboliczne wsparcie ze strony Niemiec dla tych żyjących jeszcze bezpośrednich ofiar II wojny światowej, to oczywiście będę o tym jeszcze rozmawiał dzisiaj. I uświadomię taką oczywistą, smutną rzecz: jest ich w tej w chwili, według szacunków fundacji Polsko-Niemieckie Pojednanie, (...) około 50 tys. – stwierdził szef rządu. Jak dodał, gdy rozmawiał w ostatnich latach o zadośćuczynieniu z poprzednim kanclerzem Olafem Scholzem, było to ok. 60 tys. osób. – Pospieszcie się, jeśli chcecie naprawdę wykonać taki gest – zwrócił się do Niemców. – Jeśli nie uzyskamy jakiejś szybkiej i jednoznacznej deklaracji, to będę w przyszłym roku rozważał decyzję, że Polska wypełni tę potrzebę z własnych środków. Więcej o tym nie chcę już mówić – zakończył premier. Polska zapłaci ofiarom Niemiec? Zapowiedź Tuska Polacy ocenili w sondażu Najnowszy sondaż SW Research dla Onetu pokazuje, że Polacy mają wobec tej zapowiedzi poważne wątpliwości. Na pytanie: ""Czy Pani/Pana zdaniem Polska powinna wypłacić zadośćuczynienia dla żyjących Polaków – ofiar II wojny światowej, jeśli Niemcy nie podejmą takiej decyzji?"", 43,3 proc. respondentów odpowiedziało ""nie"". Z propozycją Tuska zgadza się 25,8 proc. badanych. Odpowiedź ""trudno powiedzieć"" wybrało 30,9 proc. ankietowanych. Onet podkreśla, że pomysł premiera cieszy się największym uznaniem w najmłodszej grupie wiekowej, do 24. roku życia (33,8 proc.), a najmniejszym w tej najstarszej, powyżej 50 lat (20,9 proc.). Sondaż został zrealizowany w dniach 2-3 grudnia 2025 r. metodą wywiadów on-linie z udziałem 828 dorosłych osób. Czytaj też: ""Może tyle, bo za dużo powiem"". Tusk na konferencji z kanclerzem Niemiec"
Polska,Syn wiceburmistrza spalony żywcem. Ukraińcy zatrzymani,https://dorzeczy.pl/swiat/814700/spalony-zywcem-za-kryptowaluty-ukraincy-zatrzymani.html,"Thu, 04 Dec 2025 08:01:00 +0100","Pod koniec listopada w Wiedniu doszło do brutalnego morderstwa, którego ofiarą padł Danył Kuzmin, syn wiceburmistrza ukraińskiego miasta Charków. Ciało 21-latka znaleziono w spalonym Mercedersie. Wszystko wskazuje na to, że motywem zabójstwa była chęć przejęcia kryptowalut należących do Ukraińca. Brutalne morderstwo w Wiedniu. Zatrzymano dwóch Ukraińców Policja odkryła ciało zamordowanego w nocy z 25 na 26 listopada w dzielnicy Donaustadt. Wcześniej okoliczni mieszkańcy wezwali straż pożarną do płonącego samochodu zaparkowanego w pobliżu torów kolejowych. Po ugaszeniu ognia na tylnym siedzeniu pojazdu odnaleziono zwłoki. Syn wiceburmistrza Charkowa spalony żywcem Przeprowadzona sekcja zwłok wykazała, że ofiarą jest Danyło Kuzmin, obywatel Ukrainy mieszkający od kilku lat w stolicy Austrii. Jak poinformował w trakcie konferencji prasowej przedstawiciel Krajowego Urzędu Kryminalnego (LKA), ciało mężczyzny było poparzone w 80 procentach. Biegli medycyny sądowej stwierdzili u ofiary obrażenia głowy zadane tępym narzędziem, jednak bezpośrednią przyczyną śmierci było uduszenie dymem lub szok termiczny. Oznacza to, że mężczyzna najprawdopodobniej żył w momencie podpalenia samochodu. Motyw rabunkowy – kryptowaluty Policjanci szybko powiązali zbrodnię z wydarzeniami, które miały miejsce wcześniej tego samego dnia w centrum Wiednia. Ślady doprowadziły policję do podziemnego garażu luksusowego hotelu ""SO/Vienna"". Świadkowie słyszeli tam odgłosy awantury i wrzaski mężczyzn, a na klatce schodowej garażu zlokalizowano dużą kałużę krwi. Z ustaleń śledczych i doniesień austriackich mediów wynika, 21-latek został tam zaatakowany i pobity, a następnie wrzucony do czarnego Mercedesa należącego do jego ojca. Agresorzy wywieźli go w ustronne miejsce, gdzie finalnie samochód podpalili. Media piszą o motywie rabunkowym, choć rozmaite powiązania jego ojca jako wiceburmistrza Charkowa nie wykluczają też motywu porachunków przestępczych. Policjanci podejrzewają, że przed śmiercią ofiara była torturowana w celu wymuszenia haseł dostępowych do portfeli kryptowalutowych. Fakt ten potwierdza aktywność na jego kontach. Po morderstwie z jego wirtualnych portfeli, na których przetrzymuje się kryptowaluty podobno zniknęły znaczne środki. Rodzina 21-latka zgłosiła jego zaginięcie 25 listopada, gdy straciła z nim kontakt, a jednocześnie zauważono opróżnienie jego kont kryptowalutowych. Podejrzani zatrzymani Taśmy z monitoringu szybko pozwoliły wiedeńskiej policji zidentyfikować podejrzanych. To dwaj obywatele Ukrainy w wieku 19 i 45 lat. Ustalono, gdzie mężczyźni kupili benzynę użytą do podpalenia samochodu. Krótko po dokonaniu zbrodni wyjechali z Austrii. Wydano za nimi międzynarodowy list gończy w rezultacie czego 29 listopada podejrzani zostali aresztowani na terenie Ukrainy. Przy zatrzymanych zabezpieczono znaczną ilość gotówki w dolarach, co sugeruje, że skradzione kryptowaluty zostały błyskawicznie wymienione na tradycyjną walutę."
Polska,"Inflacja naprawdę spada? Cóż, dźwigi i lokomotywy podobno staniały…",https://dorzeczy.pl/opinie/813983/piotr-gabryel-inflacja-naprawde-spada-dzwigi-i-lokomotywy-podobno-stanialy.html,"Thu, 04 Dec 2025 08:00:00 +0100","I w każdym, kto te artykuły codziennego użytku, w tym zwłaszcza spożywcze, regularnie kupuje, informacje te wywołują czasami uśmiech politowania, a czasami wybuch złości. Albo i wściekłości. Zwłaszcza gdy dzieje się to krótko po wizycie w sklepie, po której z portmonetki wyparowało mu ponad 100 zł, a kupione za nie towary ledwie dało się dojrzeć na dnie koszyka, a on z urzędowego komunikatu właśnie dowiaduje się, że ceny w październiku 2025 r. wzrosły… o 2,8 proc. rok do roku i… o 0,1 proc. miesiąc do miesiąca! Zaś w listopadzie 2025 r. podobno wzrosły tylko… o 2,4 proc. rok do roku!"
Polska,"Belgia blokuje kontrowersyjną pożyczkę UE dla Ukrainy. ""Katastrofalne ryzyko""",https://dorzeczy.pl/ekonomia/814697/von-der-leyen-forsuje-pozyczke-reparacyjna-dla-ukrainy-blokuje-ja-belgia.html,"Thu, 04 Dec 2025 07:42:00 +0100","Proponujemy utworzenie pożyczki reparacyjnej, wykorzystującej salda gotówkowe z unieruchomionych rosyjskich aktywów w UE, z silnymi zabezpieczeniami dla naszych państw członkowskich – ogłosiła w środę przewodnicząca Komisji Europejskiej Ursula von der Leyen. W ramach tego programu KE planuje skierować zamrożone aktywa rosyjskiego banku centralnego na nieoprocentowaną linię kredytową dla Ukrainy. Spłata pożyczki miałaby nastąpić dopiero po tym, jak Moskwa zgodzi się zrekompensować szkody spowodowane wojną, co w praktyce jest bardzo mało prawdopodobne. Ponieważ większość z około 185 mld euro aktywów znajduje się w Euroclear w Brukseli, decydujący głos w tej sprawie ma Belgia, która od początku negocjacji domaga się gwarancji chroniących ją przed odwetem Rosji i potencjalnymi wielomiliardowymi stratami. UE chce przekazać Ukrainie zamrożony majątek Rosji. Belgia mówi ""nie"" Plan KE jest realizowany mimo ryzyka, które belgijskie władze określają jako ""katastrofalne"". Pod koniec listopada premier Belgii Bart De Wever wysłał list do von der Leyen, w którym napisał, że bez solidnych gwarancji ze strony innych członków UE Belgia nie zgodzi się na przejęcie rosyjskich aktywów. Obawy rządu w Brukseli podzielił Europejski Bank Centralny, który we wtorek (2 grudnia) odmówił zapewnienia awaryjnego wsparcia płynności, które umożliwiłoby zebranie gotówki w najgorszym scenariuszu. Jak tłumaczy EBC, jego mandat wyklucza bezpośrednie pokrywanie zobowiązań finansowych państw członkowskich. Czy belgijski rząd zarabia na rosyjskich pieniądzach? Czy za oporem Belgii mogą stać również przyczyny inne niż strach przed odwetem Rosji? Według Politico, odsetki od rosyjskich aktywów generują zyski (ok. 1 mld euro w zeszłym roku), które następnie zasilają belgijski budżet. Rząd w Brukseli zaprzecza, przekonując, że wszystkie te środki przekazuje Ukrainie. Brytyjski magazyn ""The Economist"" napisał na początku listopada, że Ukraina zmaga się z poważnym kryzysem finansowym i jeśli nic się nie zmieni, to pod koniec lutego zbankrutuje. Czytaj też: Premier Belgii o Rosji i Ukrainie. Powiedział głośno to, co widzą wszyscy"
Polska,Polacy szukają tańszego alkoholu. Powodem wzrost cen piwa,https://dorzeczy.pl/ekonomia/814688/wzrost-cen-piwa-polacy-szukaja-tanszego-alkoholu.html,"Thu, 04 Dec 2025 07:34:00 +0100","Badanie z listopada pokazuje, że ponad połowa ankietowanych (51 proc.) ocenia ceny piwa jako wysokie lub bardzo wysokie. Tylko 5 proc. określa je jako zbyt niskie. – Aż 90 proc. konsumentów piwa uważa obecne jego ceny za odpowiednie albo wręcz za wysokie. To sygnał, że kolejni klienci po podwyżkach będą gotowi zrezygnować z zakupu albo przerzucić się na inny, tańszy rodzaj alkoholu – wskazuje Bartłomiej Morzycki, dyrektor generalny Związku Pracodawców Przemysłu Piwowarskiego Browary Polskie. Podwyżki cen w ciągu roku dostrzegło aż 68 proc. osób pijących piwo. Od 2019 r. jego cena wzrosła o 40 proc., głównie z powodu inflacji i nowych obciążeń podatkowych. – Dalsze podwyżki wynikające m.in. z polityki fiskalnej czy innych obciążeń finansowych branży piwowarskiej, mogą mieć daleko idące skutki, łącznie z koniecznością dalszego ograniczania produkcji, co odbije się na całym łańcuchu wartości branży – przestrzega Morzycki. Drogi złoty trunek wypierany przez tańsze alkohole Ceny piwa wyraźnie wpływają na wybory konsumentów. 24 proc. badanych przyznało, że nie kupiło piwa ze względu na jego wysoką cenę, a w zamian za to sięgnęło po alkohol bardziej korzystny cenowo. Niepokojące jest to, że w grupie młodych dorosłych (18–24 lata) aż 44 proc. zastąpiło piwo tańszym alkoholem. Co trzeci Polak deklaruje również ogólne ograniczenie spożycia piwa alkoholowego z powodu jego ceny. – Okazuje się, że statystyczne wyliczenia dotyczące tzw. dostępności ekonomicznej piwa rozmijają się z rzeczywistością. Konsumenci teoretycznie mogliby kupować więcej, ale rosnące ceny sprawiają, że kupują mniej. Badanie na panelu Ariadna to potwierdziło. Widzimy to także w wynikach sprzedażowych – ten rok prawdopodobnie zamknie się największym spadkiem rynku piwa od 1989 r. – podkreśla Morzycki. Badanie dla ZPPP Browary Polskie na panelu Ariadna (www.panelariadna.pl). Próba ogólnopolska, losowo-kwotowa N=1095 osób. Dobór próby w kwotach łącznych dla płci, wieku i wielkości miejscowości oraz brzegowych dla wykształcenia i województwa wg reprezentacji w populacji Polaków w wieku od 18 lat wzwyż. Metoda CAWI. Termin realizacji: 21– 24 listopada 2025 r."
Polska,"""Jeśli jesteśmy szczerzy"". Prezydent przypomniał, jaka jest natura pokoju",https://dorzeczy.pl/opinie/814682/jesli-jestesmy-szczerzy-prezydent-o-pokoju-na-ukrainie.html,"Thu, 04 Dec 2025 07:15:00 +0100","O wojnie na Ukrainie prezydent Alexander Stubb wspomniał w przemówieniu z okazji 25-lecia założenia organizacji na rzecz rozwiązywania konfliktów CMI (Martti Ahtisaari Peace Foundation, a wcześniej Crisis Management Initiative), którą powołał były prezydent Finlandii Martti Ahtisaari (1937-2023). Prezydent Finlandii: Pokój jest raczej kompromisowy – Trzeba być przygotowanym na to, że pokój dla Ukrainy nie będzie sprawiedliwy ani pełny – przyznał Stubb. – Często mówimy, że chcemy sprawiedliwego pokoju, ale jeśli jesteśmy szczerzy, to pokój rzadko kiedy taki jest. Jest raczej kompromisowy – zwrócił uwagę. Wskazał wobec tego, że należy być gotowym, że negocjowanego właśnie planu pokojowego nie będzie można uznać za ""sukces"". – Najważniejszym zadaniem dla sojuszników państwa ukraińskiego jest to, by zachowało ono swoją niepodległość, suwerenność i integralność terytorialną – ocenił prezydent Finlandii. W trakcie swojego wystąpienia przypomniał, że wojna na Ukrainie ""od samego początku budziła wśród Finów emocje ze względu na historię i doświadczenia z Rosjanami"". Wspomniał w tym kontekście o napaści Związku Sowieckiego na Finlandię w 1939 roku. Negocjacje rosyjsko-ukraińskie za pośrednictwem USA 2 grudnia w Moskwie odbyły się rozmowy delegacji USA i Rosji na temat planu pokojowego mającego zakończyć wojnę Rosji z Ukrainą. Na czele delegacji amerykańskiej stanął specjalny wysłannik prezydenta Trumpa Steve Witkoff, zaś delegacji Federacji Rosyjskiej przewodził Władimir Putin. Z prezydentem Rosji byli doradca Jurij Uszakow i specjalny przedstawiciel ds. inwestycji i współpracy gospodarczej z zagranicą Kiriłł Dmitrijew. Po rozmowach Uszakow oświadczył, że trwały one pięć godzin. Wskazał, że ""na przebieg i charakter negocjacji miały wpływ sukcesy ostatnich tygodni na polu bitwy"". Pertraktacje ze stroną amerykańską ocenił jako ""pozytywne"". Doradca Putina wyraził nadzieję na to, że Kijów i jego europejscy sojusznicy również przyjmą to, co określił jako ""bardziej wyważone podejście i postrzeganie tego, co się dzieje"". Uszakow o ""przyszłej współpracy gospodarczej"" z USA – Omawialiśmy szczegółowo kwestie terytorialne, bez których, naszym zdaniem, nie da się rozwiązać kryzysu. Oczywiście rozmawialiśmy również o szerokich perspektywach przyszłej współpracy gospodarczej między naszymi krajami – powiedział Uszakow. Rzecznik prezydenta Rosji Dmitrij Pieskow powiedział, że strona rosyjska zaakceptowała pewne elementy, a inne zostały odrzuciła, co jak nadmienił, jest normalne w procesie negocjacji. Prace będą kontynuowane.Pieskow ponownie podkreślił, że Moskwa nie będzie komentować przebiegu dalszych rozmów, ponieważ wówczas będą bardziej produktywne. Czytaj też: Trump zabrał głos po rozmowach Witkoff-Putin na Kremlu"
Polska,Polska w G20. Sekretarz stanu USA wydał komunikat,https://dorzeczy.pl/kraj/814673/rubio-polska-dolaczy-do-g20-na-szczycie-w-usa.html,"Thu, 04 Dec 2025 07:02:00 +0100","W przyszłym roku Stany Zjednoczone po raz pierwszy od 2009 r. będą gościć 20 największych gospodarek świata. Wydarzenie odbędzie się w grudniu w Miami. ""Szczyt G20 w 2026 roku będzie okazją, by docenić wartości innowacyjności, przedsiębiorczości i wytrwałości, które uczyniły Amerykę wielką i które wyznaczają ścieżkę do dobrobytu dla całego świata"" – napisał Rubio w komunikacie Departamentu Stanu. ""Będziemy zapraszać przyjaciół, sąsiadów i partnerów na amerykański szczyt G20. Przy amerykańskim stole powitamy największe gospodarki świata, a także rozwijających się partnerów i sojuszników"" – dodał. twitter Rubio o Polsce: Jest w gronie największych gospodarek świata ""W szczególności Polska, kraj, który niegdyś był uwięziony za Żelazną Kurtyną, a obecnie plasuje się w gronie 20 największych gospodarek świata, dołączy do nas, aby zająć należne jej miejsce w G20"" – zapowiedział szef amerykańskiej dyplomacji. Według niego, ""sukces Polski dowodzi, że skoncentrowanie się na przyszłości jest lepszą drogą niż rozpamiętywanie żalów. Pokazuje, jak partnerstwo ze Stanami Zjednoczonymi i amerykańskimi firmami może sprzyjać wzajemnemu dobrobytowi i wzrostowi"" – czytamy. USA krytykują Republikę Południowej Afryki. ""Rasowe pretensje, korupcja"" W dalszej części komunikatu Rubio skrytykował Republikę Południowej Afryki, gospodarza tegorocznego szczytu G20, który odbył się w listopadzie w Johannesburgu. Nie uczestniczył w nim prezydent USA Donald Trump. RPA ""weszła w epokę po zimnej wojnie z silnymi instytucjami, doskonałą infrastrukturą i globalną dobrą wolą"", jednak następcy Nelsona Mandeli ""zastąpili pojednanie polityką redystrybucyjną, która zniechęcała do inwestycji i zmusiła najzdolniejszych obywateli RPA do wyjazdu"". ""Rasowy parytet sparaliżował sektor prywatny, a korupcja doprowadziła państwo do bankructwa"" – stwierdził sekretarz stanu. Jego zdaniem, ""gospodarka RPA uległa stagnacji z powodu uciążliwych przepisów opartych na rasowych pretensjach i kraj znajduje się zdecydowanie poza grupą 20 największych gospodarek uprzemysłowionych"". RPA bez zaproszenia na szczyt G20. ""Nie będziemy tego tolerować"" Szef amerykańskiej dyplomacji zapowiedział, że USA nie zaproszą rządu RPA do udziału w przyszłorocznym szczycie G20 w Miami. ""Stany Zjednoczone wspierają naród RPA, ale nie jego radykalny rząd kierowany przez ANC (Afrykański Kongres Narodowy – red.), i nie będą tolerować jego dalszego postępowania. Kiedy RPA uzna, że podjęła trudne decyzje niezbędne do naprawy swojego zepsutego systemu i jest gotowa ponownie dołączyć do rodziny zamożnych i wolnych narodów, Stany Zjednoczone zapewnią jej miejsce przy naszym stole. Do tego czasu Ameryka będzie kontynuować prace nad nowym szczytem G20"" – zakończył Rubio. Czytaj też: Obietnica Trumpa coraz bliższa realizacji. Chodzi o Polskę"
Polska,Trump zabrał głos po rozmowach Witkoff-Putin na Kremlu,https://dorzeczy.pl/opinie/814670/trump-zabral-glos-po-rozmowach-witkoff-putin-na-kremlu.html,"Thu, 04 Dec 2025 06:50:00 +0100","Podczas wypowiedzi dla dziennikarzy w Gabinecie Owalnym Białego Domu prezydent Trump powiedział, że prezydent Putin odbył bardzo udane spotkanie z Stevem Witkoffem i Jaredem Kushnerem. Co wyniknie ze spotkania nie mogę powiedzieć, bo do tanga trzeba dwojga – podkreślił. Trump: Putin chce zakończenia wojny Ustosunkował się tymi słowami do sugestii dziennikarza, jakoby Moskwa sygnalizowała, że nie jest skłonna do kompromisu. Zdaniem Trumpa Putin chciałby zakończenia wojny. – Myślę, że chciałby powrócić do normalnego życia, wolałby prowadzić handel ze Stanami Zjednoczonymi zamiast tracić tysiące żołnierzy tygodniowo. Oni odnieśli bardzo silne wrażenie, że chciałby zawrzeć porozumienie – powiedział amerykański prezydent. Trump powtórzył swoją ocenę, że Kijów powinien był zawrzeć porozumienie z Moskwą już kilka miesięcy temu. Nawiązał w ten sposób do rozmów, które osobiście przeprowadził w lutym z Putinem na Alasce. Rozmowy Witkoffa na Kremlu 2 grudnia w Moskwie odbyły się rozmowy delegacji USA i Rosji na temat planu pokojowego mającego zakończyć wojnę Rosji z Ukrainą. Na czele delegacji amerykańskiej stanął specjalny wysłannik prezydenta Trumpa Steve Witkoff, zaś delegacji Federacji Rosyjskiej przewodził Władimir Putin. Z prezydentem Rosji byli doradca Jurij Uszakow i specjalny przedstawiciel ds. inwestycji i współpracy gospodarczej z zagranicą Kiriłł Dmitrijew. Po rozmowach Uszakow oświadczył, że trwały one pięć godzin. Wskazał, że ""na przebieg i charakter negocjacji miały wpływ sukcesy ostatnich tygodni na polu bitwy"". Pertraktacje ze stroną amerykańską ocenił jako ""pozytywne"". Doradca Putina wyraził nadzieję na to, że Kijów i jego europejscy sojusznicy również przyjmą to, co określił jako ""bardziej wyważone podejście i postrzeganie tego, co się dzieje"". Uszakow o ""przyszłej współpracy gospodarczej"" z USA – Omawialiśmy szczegółowo kwestie terytorialne, bez których, naszym zdaniem, nie da się rozwiązać kryzysu. Oczywiście rozmawialiśmy również o szerokich perspektywach przyszłej współpracy gospodarczej między naszymi krajami – powiedział Uszakow. Rzecznik prezydenta Rosji Dmitrij Pieskow powiedział, że strona rosyjska zaakceptowała pewne elementy, a inne zostały odrzuciła, co jak nadmienił, jest normalne w procesie negocjacji. Prace będą kontynuowane. Pieskow ponownie podkreślił, że Moskwa nie będzie komentować przebiegu dalszych rozmów, ponieważ wówczas będą bardziej produktywne. Czytaj też: Wielomski: Rosja i NATO nie dążą do wojny. Cele straszenia społeczeństw są inne"
Polska,"Żurek o wetach Nawrockiego. ""Skala, której w Polsce dotąd nie było""",https://dorzeczy.pl/kraj/814661/zurek-nawrocki-naduzywa-weta-w-skali-ktorej-w-polsce-dotad-nie-bylo.html,"Thu, 04 Dec 2025 06:31:00 +0100","""Prezydent Karol Nawrocki w zaledwie cztery miesiące zawetował niemal tyle samo ustaw, ile Prezydent Lech Kaczyński przez całą swoją kadencję"" – napisał Żurek w serwisie X. ""Jeśli Prezydent to tempo utrzyma, już wiosną 2027 roku liczba jego wet przekroczy łączną liczbę zawetowanych ustaw przez wszystkich wcześniejszych prezydentów III RP w ostatnich 35 latach. To oczywiście projekcja, ale liczby jasno pokazują skalę i kierunek działań Pałacu Prezydenckiego"" – ocenił szef MS. Jak dodał, trudno nie zadać pytania o cel takiej strategii. ""Czy służy ona rozwojowi państwa? Czy wzmacnia bezpieczeństwo obywateli? Czy ułatwia działalność przedsiębiorcom? Czy przybliża nas do stabilności prawa, czy raczej oddala? Bo realnym skutkiem nie jest spór instytucji, lecz to, że zwykli ludzie odczuwają koszty blokowania kolejnych reform – od energetyki, przez ochronę środowiska, po przepisy dotyczące bezpieczeństwa, biznesu i wymiaru sprawiedliwości"" – wskazał Żurek. twitter Prezydenckie prawo weta. Żurek: Nawrocki nadużywa go w skali, której w Polsce dotąd nie było Minister podkreślił, że prawo weta to ważny mechanizm równowagi władz. ""Jednak dziś widzimy jego nadużywanie w skali, której w Polsce dotąd nie było. Kolejne dobre ustawy padają jedna po drugiej, zanim zdążą zacząć działać"" – stwierdził. Według niego, ""obywatele mają prawo oczekiwać, że władze, niezależnie od różnic politycznych, będą współpracowały tam, gdzie chodzi o interes publiczny, bezpieczeństwo, rozwój i zwykły zdrowy rozsądek"". ""Weto miało chronić demokrację, a nie trzymać ją na krótkim, prezydenckim łańcuchu. A jednak nawet ustawę, która miała zdejmować łańcuchy z psów, spotkał ten sam los"" – napisał szef MS, nawiązując do tzw. ustawy łańcuchowej, zawetowanej przez Nawrockiego w poniedziałek. Czytaj też: Chcą odrzucić weto prezydenta. Czarzasty ogłosił decyzję"
Polska,"Ludzie mieli być karani, łącznie z więzieniem, za brak dwudziestometrowych kojców dla psów",https://dorzeczy.pl/kraj/814658/weto-przez-kojce-ludzie-mieli-byc-karani-w-tym-wiezieniem.html,"Thu, 04 Dec 2025 06:20:00 +0100","Prezydent Karol Nawrocki poinformował we wtorek o swojej decyzji w sprawie tzw. ustawy futerkowej, którą podpisał i tzw. ustawy łańcuchowej. Tej drugiej głowa państwa nie podpisała, co wywołało furię polityków koalicji rządzącej. Poseł Konfederacji Przemysław Wipler przekonuje jednak, że gdyby zgłaszane przez Konfederację poprawki zostały uwzględnione, to prezydent nie zawetowałby tej ustawy. Ludzie mogli trafiać do więzień za zbyt ""mały"" kojec dla psa – Te przepisy, które są najbardziej absurdalne, to są takie, dotyczące wymiarów kojców, które mają mieć zwierzęta. Mówienie, że pies powyżej trzydziestu kilogramów musi mieć dwudziestometrowy kojec, w połowie zadaszony, o określonych parametrach, a jeżeli tego nie będzie miał, to można właściciela takiego psa posadzić do więzienia czy nałożyć na niego bardzo dużą karę finansową — jest po prostu niedorzeczne – powiedział parlamentarzysta Konfederacji na antenie Kanału Zero. Wipler zwrócił uwagę, że następnie przyjdą „aktywiści” tzw. organizacji prozwierzęcych i zabiorą tego psa do klatki dwumetrowej, ponieważ organizacje załatwiły sobie w ustawie zwolnienie z wymogów. – Można zabrać psa z kojca, który ma 15 albo 12 metrów i nie wiadomo, ile ten pies będzie tam siedział. – My mówiliśmy, że jeżeli te przepisy nie zostaną usunięte, to one będą ośmieszały ogólnie słuszną ideę i szereg zmian, które są w tej ustawie – powiedział Wipler. Dlaczego Karol Nawrocki zawetował ustawę łańcuchową? Nawrocki przedstawił uzasadnienie do swojej decyzji w krótkim nagraniu, jakie zamieszczone zostało w mediach społecznościowych. – Choć intencja, ochrona zwierząt, jest słuszna i szlachetna, to sama ustawa była źle napisana. Zamiast rozwiązywać problemy, tworzyła nowe, które mogły doprowadzić do pogorszenia, a nie polepszenia sytuacji zwierząt. Proponowane normy kojców dla psów były kompletnie nierealne. Kojce wielkości miejskich kawalerek to absurd, który uderzałby w rolników, hodowców i zwykłe wiejskie gospodarka. To prawo było oderwane od rzeczywistości – powiedział prezydent, dodając, że ustawa łańcuchowa zawiera przepisy niemożliwe do wykonania. Prezydent złożył własny projekt Karol Nawrocki zapowiedział przedłożenie projektu prezydenckiego, co następnie uczynił. – Nie podpisuję ustawy, która stygmatyzuje wieś, a jednocześnie nie rozwiązuje żadnego realnego problemu – podkreślił. – Składam do Sejmu prezydencki projekt ustawy, który pozwoli spuścić psy z łańcuchów, realnie poprawi los zwierząt, ale nie będzie nakładał na ludzi restrykcyjnych, a jednocześnie nierealnych do spełnienia obowiązków budowania kilkudziesięciometrowych kojców – zapowiedział. Czytaj też: Po tej decyzji zawrzało. Jest nowy ruch prezydenta ws. ustawy łańcuchowejCzytaj też: Tusk do prezydenta: I co ci psy zawiniły? ""Pan jest trzeźwy?"""
Polska,Kadyrow gotowy na wojnę z Europą. Zwrócił się do Putina,https://dorzeczy.pl/swiat/814649/wojna-rosji-z-europa-kadyrow-zwrocil-sie-do-putina-czekamy-na-rozkaz.html,"Wed, 03 Dec 2025 22:57:00 +0100","Prezydent Rosji powiedział przed wtorkowym spotkaniem z przedstawicielem prezydenta Stanów Zjednoczonych Steve'em Witkoffem, że nie chce wojny z Europą, ale jeśli Europa ją zacznie, to Moskwa jest gotowa przystąpić do walki w tej chwili. – Nie zamierzamy walczyć z Europą, mówiłem już o tym sto razy. Ale jeśli Europa zapragnie z nami walczyć i zacznie to robić, to jesteśmy gotowi choćby zaraz – zaznaczył rosyjski dyktator. Kadyrow: Nie będziemy się ociągać Do słów Władimira Putina odniósł się w mediach społecznościowych czeczeński przywódca Ramzan Kadyrow. Polityk zaznaczył, że kierowany przez niego region i podlegli mu żołnierze są gotowi na taką konfrontację, a jeśli tylko otrzyma rozkaz w sprawie wojny – podejmie walkę. ""Z pewnością nie będziemy się ociągać, Władimirze Władimirowiczu, czekamy na rozkaz! To wszystko skończy się bardzo szybko i ewidentnie będzie na niekorzyść tych, którzy postanowili rozpocząć wojnę z Rosją"" – napisał Kadyrow. ""Mam jedno pytanie, Władimirze Władimirowiczu: jeśli to wszystko się zacznie, nie będziesz na nas zły, jeśli natychmiast dobrowolnie przeproszą, prawda?"" – dodał czeczeński przywódca. NATO reaguje na słowa Putina Do wypowiedzi Władimira Putina odniósł się w środę podczas konferencji prasowej w Kwaterze Głównej NATO sekretarz generalny Sojuszu Północnoatlantyckiego Mark Rutte. – Nie będę komentował wszystkiego, co mówi Putin – powiedział były premier Holandii. – Widzieliśmy go w mundurze wojskowym, ale nie na linii frontu – dodał, powtarzając, że nie będzie reagował na każde słowa, jakie padają z ust rosyjskiego przywódcy. Mark Rutte powiedział również, że ""sytuacja jest taka, jak wiecie, że potrzebny jest konsensus wśród wszystkich sojuszników, aby Ukraina przystąpiła do NATO"". – A obecnie, jak wiecie, nie ma konsensusu w sprawie przystąpienia Ukrainy do NATO – mówił sekretarz generalny NATO, zwracając się do dziennikarzy. Szef Sojuszu Północnoatlantyckiego przypomniał, że na szczycie NATO w Waszyngtonie podjęto decyzję, że droga Ukrainy do NATO jest ""nieodwracalna"". Czytaj też: Rozmowy USA-Rosja. Doradca Kremla o ""sukcesach""Czytaj też: Putin grozi Polsce. Sikorski: To jest użyteczne"
Polska,Polski gigant ogłosił upadłość. Poważne kłopoty setek rolników,https://dorzeczy.pl/ekonomia/814640/firma-eskimos-sa-oglosila-upadlosc.html,"Wed, 03 Dec 2025 22:49:00 +0100","Upadek firmy oznacza poważne kłopoty dla wielu polskich rolników. Spółka przez lata współpracowała z producentami warzyw i owoców z Polski, podpisując wieloletnie umowy na dostawy tych produktów i zapewniając im stabilne dochody i zbyt. Produkty Eskimos S.A. trafiały do ponad 20 krajów na świecie. Jak poinformowały władze spółki, jej kłopoty zaczęły się w 2018 roku, kiedy przystąpiono do rządowego Programu Stabilizacji Cen na rynku jabłek przemysłowych. Eskimos S.A. stał się jego głównym operatorem, skupując od rolników owoce w czasie nadpodaży i niskich cen. W komunikacie z 2020 roku zarząd firmy stwierdził, że brak rozliczenia programu doprowadził spółkę do kłopotów finansowych, które ostatecznie doprowadziły do jej upadku. 20 listopada 2025 roku Sąd Rejonowy w Białymstoku oficjalnie ogłosił upadłość Eskimos S.A. Wierzyciele mają teraz 30 dni na na zgłoszenie swoich roszczeń za pośrednictwem Krajowego Rejestru Zastawów (KRZ). Zarzuty dla Ardanowskiego Przypomnijmy, że w marcu tego roku Prokuratura Regionalna w Warszawie postawiła byłemu ministrowi rolnictwa i rozwoju wsi Janowi Krzysztofowi Ardanowskiego zarzuty przekroczenia uprawnień i niedopełnienia obowiązków. ""Prokuratura Regionalna w Warszawie prowadzi postępowanie przygotowawcze dotyczące m.in. działalności Krajowego Ośrodka Wsparcia Rolnictwa (KOWR) i nieprawidłowości związanych z udzieleniem w 2018 roku spółce Eskimos S.A. gwarancji na realizację przedsięwzięcia polegającego na skupie 500 000 ton jabłek przemysłowych po cenie nie niższej niż 25 groszy za kilogram, w wyniku czego KOWR poniósł szkodę w łącznej kwocie ponad 40 mln zł, a także doprowadzenia KOWR do poniesienia niecelowych oraz nieoszczędnych wydatków publicznych w kwocie 30 mln zł, w związku z udzieleniem gwarancji kredytowej na rzecz Spółdzielni Mleczarskiej «Bielmlek»"" – przekazano w oficjalnym komunikacie. Były minister nie przyznał się do popełnienia zarzucanych mu czynów i odmówił składania wyjaśnień. Czytaj też: Kluczowa spółka państwowego giganta złożyła wniosek o upadłośćCzytaj też: Co z polskimi firmami? Znamy dokładne wyliczenia"
Polska,Kaczyński ukarany. Padły wyzwiska,https://dorzeczy.pl/kraj/814637/kaczynski-ukarany-przez-komisje-etyki-nazwal-dziennikarza-tvn24-chamem.html,"Wed, 03 Dec 2025 22:31:00 +0100","O decyzji komisji etyki poselskiej poinformowała w czwartek posłanka Polski 2050 Ewa Schadler. Jak zaznaczyła, lider największej partii opozycyjnej został ukarany upomnieniem za nazwanie dziennikarza TVN24 Radomira Wita ""chamem"" podczas wymiany zdań, do której doszło w Sejmie 6 sierpnia br. Na tym nie koniec. Organ ukarał Kaczyńskiego naganą za obraźliwe słowa skierowane do osób, które sprzeciwiały się obchodom miesięcznicy smoleńskiej 10 sierpnia. Prezes PiS nazwał protestujących ""śmieciami"", a także zasugerował, że powinny się nimi zająć służby specjalne. – Tego się tak panicznie boją – mówił polityk. Kara dla Kaczyńskiego. ""Słowa niegodne posła"" – Ukaraliśmy pana posła Jarosława Kaczyńskiego zarówno upomnieniem, jak i naganą, ponieważ słowa, których użył a propos Radomira Wita, uznaliśmy za niegodne posła, jak i obrażanie ludzi słowami pod tytułem ""śmieci"" – powiedziała Schadler, cytowana przez Polską Agencję Prasową. Jak przekazała parlamentarzystka, prezes PiS już po raz drugi nie pojawił się na posiedzeniu komisji, by złożyć wyjaśnienia w tej sprawie. Organ stwierdził, że słowa skierowane do dziennikarza i wypowiedź podczas miesięcznicy smoleńskiej są niezgodne z etyka poselską. Posłanka dodała, że prezes PiS po raz drugi nie pojawił się na posiedzeniu komisji, by złożyć wyjaśnienia w sprawie swoich wypowiedzi. Komisja uznała, że zarówno obrażanie dziennikarza, jak i uczestników protestu, jest niezgodne z etyką poselską. ""Grupa Putina tutaj działa"" Ostre słowa pod adresem protestujących Jarosław Kaczyński skierował również podczas miesięcznicy smoleńskiej 10 października. – Przez cały czas grupa Putina tutaj działa i przez cały czas władze na to pozwalają – mówił prezes PiS. Jak podkreślił, przez cały czas władze pozwalają również na to, żeby łamana była ustawa regulująca kwestię demonstracji. – Bo ci kontrdemonstranci powinni być odsunięci od tego miejsca co najmniej na 100 metrów – wskazał. Kaczyński wyraził nadzieję, że czas przyzwalania na takie sytuacje dobiegnie końca. – Jestem pewien, że on się skończy, trudno tylko w tej chwili powiedzieć, czy będzie trzeba czekać prawie 2 lata, czy 2 lata, czy też będzie to szybciej – mówił. Czytaj też: Kaczyński do dziennikarza TVN24: Ja z chamami nie rozmawiam, pan jest chamemCzytaj też: Polityk KO broni dziennikarza TVN24 przed Kaczyńskim"
Polska,Odwołane spotkanie z Orbanem. Współpracownik Nawrockiego zabrał głos,https://dorzeczy.pl/swiat/814634/nawrocki-odwolal-spotkanie-z-orbanem-bogucki-wegry-maja-swoje-interesy.html,"Wed, 03 Dec 2025 21:59:00 +0100","O nieoczekiwanej zmianie planów Karola Nawrockiego poinformował w niedzielę szef Biura Polityki Międzynarodowej w Kancelarii Prezydenta Marcin Przydacz. ""Prezydent Karol Nawrocki konsekwentnie opowiada się za szukaniem realnych sposobów zakończenia wojny na Ukrainie wywołanej przez Federację Rosyjską"" – zaczął swój wpis na platformie X Przydacz. Dalej poinformował, że odwołując się w swej polityce do dziedzictwa prezydenta Lecha Kaczyńskiego, który podkreślał, że bezpieczeństwo Europy zależy od solidarnego działania, także w dziedzinie energii, w związku ze zrealizowaną przez Premiera Viktora Orbana wizytą w Moskwie i jej kontekstem, prezydent Nawrocki zdecydował się ograniczyć program swojej wizyty na Węgrzech wyłącznie do szczytu prezydentów Grupy Wyszehradzkiej w Ostrzyhomiu. Bogucki: Węgry mają swoje interesy Szef Kancelarii Prezydenta RP Zbigniew Bogucki skomentował w środę na antenie TVN24 odwołanie spotkania Karola Nawrockiego z Viktorem Orbanem. – Nie było tego spotkania, dlatego że premier Orban postanowił w tym tygodniu tuż przed spotkaniem z prezydentem, polecieć do Moskwy, rozmawiać z Władimirem Putinem – powiedział współpracownik Karola Nawrockiego. Jak zaznaczył szef Kancelarii Prezydenta RP, ""Węgry mają swoje interesy, dotyczy to oczywiście gazu, ropy"". – Ten interes jest w poprzek polskiego interesu – dodał. Moskwa reaguje na słowa Nawrockiego Prezydent Karol Nawrocki podczas wizyty w Czechach nazwał Rosję największym zagrożeniem dla Europy. Jego słowa wywołały oburzenie w Moskwie. Deputowany Dumy Państwowej Michaił Szeremet w rozmowie z agencją RIA Nowosti nazwał wypowiedź Nawrockiego ""nieakceptowalną, głupią i niebezpieczną"". Jego zdaniem prezydent Polski celowo przyjmuje ""gorączkowy ton"", by ""narazić obywateli własnego kraju na konfrontację z Rosją"". Polityk stwierdził również, że polski przywódca powinien ""zdać test adekwatności"", mający potwierdzić wiedzę i kompetencje w dziedzinach, o których się wypowiada. Do krytyki przyłączył się również Dmitrij Biełik, członek komisji spraw zagranicznych Dumy. Według niego Nawrocki ""szuka sposobu, by dołączyć do grupy negocjacyjnej w sprawie Ukrainy"", a ostre słowa wobec Moskwy mają pełnić rolę prowokacji. Biełik dodał, że polski prezydent ""podżega do antyrosyjskiej histerii"" i ""sprzyja rusofobii""."
Polska,Papież Franciszek przekazał Ukrainie część swojego majątku,https://dorzeczy.pl/swiat/814631/papiez-franciszek-przekazal-ukrainie-czesc-swojego-majatku.html,"Wed, 03 Dec 2025 21:53:00 +0100","Dziennikarze powołują się w swoim artykule na wypowiedź zakonnicy Lucii Karam w hiszpańskim programie radiowym. Siostra wielokrotnie wyjeżdżała na Ukrainę z misjami humanitarnymi. Przyznała, że w swoim testamencie papież Franciszek zapisał część pieniędzy właśnie na zakup karetek dla służb na Ukrainie. Zakonnica powiedziała, była głęboko poruszona gestem papieża, który wielokrotnie obiecywał jej wsparcie za życia – Ale nigdy nie spodziewałam się, że nastąpi to w takiej formie – stwierdziła. Za życia papież Franciszek wielokrotnie wzywał do pokoju, dialogu i pojednania. Jednak jego wypowiedzi były często odbierane w ukraińskim społeczeństwie jako utożsamianie agresora z ofiarą. Do jego najmocniej komentowanych wypowiedzi należała propozycja złożona Ukrainie w marcu 2024 r., aby ""wywiesiła białą flagę”. Pogrzeb papieża W sobotę 26 kwietnia odbyły się uroczystości pogrzebowe papieża Franciszka. Trumna z ciałem papieża została złożona w bazylice Santa Maria Maggiore. To ostateczne miejsce spoczynku Ojca Świętego. Obrzęd złożenia trumny w grobie nie był transmitowany przez media jako akt prywatny. Zgodnie z życzeniem papieża na jego grobie z marmuru z Ligurii – regionu pochodzenia rodziny jego matki, widnieje tylko napis Franciscus, a nad nim umieszczona jest reprodukcja krzyża, który nosił na piersi. Pogrzeb papieża Franciszka odbył się według uproszczonego obrzędu. Wśród zmian jest uproszczenie tytułów papieża. Powrócono do terminologii zastosowanej wydaniu Mszału Rzymskiego z 2008 r.: papież, biskup Rzymu i pasterz. Franciszek postanowił, że zamiast do trzech trumien ciało zostanie złożone do dwóch: dębowej i cynkowej. Wykreślono trzecią trumnę z cyprysu. Drewniana trumna, w której złożono jego ciało, była nadzwyczaj prosta i skromna. Czytaj też: Wojna z Europą? Szef NATO zakpił z PutinaCzytaj też: Rozmowy USA-Rosja. Doradca Kremla o ""sukcesach"""
Polska,Wizyta Ziobry zaskoczyła polityków. Padają ostre komentarze,https://www.wprost.pl/opinie-i-komentarze/12194097/politycy-komentuja-wizyte-ziobro-w-brukseli-turysta-roku.html,"Thu, 04 Dec 2025 21:53:00 +0100","Zbigniew Ziobro przyleciał do Brukseli z Budapesztu najpewniej w środę wieczorem. Następnego dnia polityk spotkał się z dziennikarzami wPolsce24. – Ja podróżuję po Europie, jestem wolnym człowiekiem, a ich ręce nie są w stanie mnie dosięgnąć – mówił. – Donald Tusk chciałby na moim przykładzie (…) pokazać, że jest takim politycznym samcem alfa w polskiej polityce. Macho, który zamknął prokuratora generalnego, który pełnił swój urząd przez 10 lat – stwierdził były minister sprawiedliwości. Ziobro pojawił się w Brukseli. Reakcje polityków mówią same za siebie Jego pojawienie się w stolicy Belgii wywołało niemałe poruszenie. „Turysta roku. Kierunek: gdziekolwiek, byle nie Polska. Cały Zbigniew »miękiszon fujara« Ziobro!” – napisał w mediach społecznościowych Tomasz Trela, poseł Lewicy. twitter Dariusz Joński, europoseł Koalicji Obywatelskiej, stwierdził za to: „W zadziwiająco dobrej formie Ziobro bezczelnie przechadza się dziś po Parlamencie Europejskim. Wczoraj wyglądał, jakby się do kolejnej podróży szykował. Czy z decyzją o tymczasowym aresztowaniu i ENA sąd musi czekać aż do 22 grudnia?”. twitter Zagraniczna podróż byłego ministra sprawiedliwości nie umknęła także Bartoszowi Arłukowiczowi, również europosłowi Koalicji Obywatelskiej. „Dobrze widzieć w dobrej formie pana ministra Ziobro na korytarzach Parlamentu Europejskiego. Ma siłę na spotkania z kolegami z PIS, co dobrze rokuje. Musi uważać na duże skupiska ludzi, bo to w poważnej chorobie niewskazane” – napisał. twitter Komentarze polityków koalicji rządzącej nie były jednak jedynymi. Wpis w sprawie pojawienia się Zbigniewa Ziobry w Brukseli zamieścił Maciej Wąsik, europoseł Prawa i Sprawiedliwości. „Zbigniew Ziobro w Parlamencie Europejskim. Nie taki miał być scenariusz Tuska. Wściekły Tusk, który chciał zaszczuć Ziobrę dla poklasku swojego najtwardszego elektoratu, znów wyszedł na fujarę” – ocenił. twitter Prokuratura chce postawić Ziobrze zarzuty. Poltyk przeniósł się na Węgry Zbigniew Ziobro od kilku tygodni przebywa na Węgrzech. Prokuratura Krajowa chce postawić mu łącznie 26 zarzutów dotyczących nieprawidłowości przy wydatkowaniu środków z Funduszu Sprawiedliwości. Wśród nich znajduje się m.in. kierowanie zorganizowaną grupą przestępczą. W ubiegłym miesiącu Sejm uchylił immunitet polityka i wyraził zgodę na jego zatrzymanie oraz tymczasowe aresztowanie. Koalicja rządowa zapowiedziała także skierowania sprawy byłego ministra przed Trybunał Stanu. W sprawie aresztu dla Zbigniewa Ziobry sąd zdecyduje 22 grudnia. Do tego czasu nie wystawiono listu gończego ani Europejskiego Nakazu Aresztowania. Czytaj też: Koalicja Obywatelska na czele. Prawdziwa walka toczy się za jej plecamiCzytaj też: Kaczyński odpowiada Żurkowi. „Brutalny zamach na demokrację”"
Polska,Zabili w 1992 roku. Teraz zatrzymało ich CBŚP,https://www.wprost.pl/kraj/12194064/zabili-w-1992-roku-teraz-zatrzymalo-ich-cbsp.html,"Thu, 04 Dec 2025 21:37:00 +0100","Funkcjonariusze Wydziału do Zwalczania Zorganizowanej Przestępczości Kryminalnej Zarządu we Wrocławiu CBŚP, działając pod nadzorem prokuratora Dolnośląskiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej, uzyskali nowe informacje w śledztwie dotyczącym zabójstwa i napadu rabunkowego z 21 stycznia 1992 roku w Zgorzelcu. W sprawie chodzi o kradzież około miliarda ówczesnych złotych oraz śmierć jednego z pracowników kantoru. Napad na kantor Do napadu doszło, gdy dwóch zamaskowanych mężczyzn obserwowało kantor znajdujący się w Domu Handlowym Centrum przy ul. Okrzei. Sprawcy oddali strzały w kierunku pracowników, którzy opuszczali budynek z utargiem w skórzanej torbie. Jeden z mężczyzn zginął na miejscu, a napastnicy uciekli z torbą zawierającą gotówkę. Mimo szeroko zakrojonych działań operacyjnych i wyznaczenia nagrody za pomoc w ustaleniu sprawców, Prokuratura Wojewódzka w Jeleniej Górze umorzyła śledztwo 26 czerwca 1992 roku z powodu niewykrycia sprawców. Nowe ustalenia CBŚP Nowe ustalenia CBŚP z Wrocławia pozwoliły Prokuraturze Krajowej wznowić umorzoną sprawę. Śledczy ponownie przeanalizowali akta i wykonali liczne czynności procesowe z udziałem wielu osób. Zgromadzone dowody dały podstawę do zatrzymania dwóch podejrzanych i przedstawienia im zarzutów dotyczących napadu rabunkowego, zabójstwa Cezarego Ł. oraz usiłowania zabójstwa Grzegorza C. Obaj mężczyźni trafili do aresztu. W sprawie trwają dalsze czynności procesowe. Czytaj też: Sześciotygodniowa dziewczynka przestała oddychać. Do akcji ruszyli policjanci"
Polska,Coraz więcej Polaków opuszcza Niemcy. „Migracja się odwraca”,https://www.wprost.pl/kraj/12194055/z-zachodu-na-wschod-polacy-coraz-czesciej-opuszczaja-niemcy.html,"Thu, 04 Dec 2025 21:12:00 +0100","„Bild” przypomina, powołując się na oficjalne, państwowe dane statystyczne, że w 2024 roku na terenie Niemiec mieszkało około 865 tysięcy naszych rodaków. W tym roku, chociaż w pierwszych dziewięciu miesiącach tego roku zachodnią granicę z Polską przekroczyło niecałe 48 tys. mieszkańców Nadwiślańskiej Krainy, to jednak w drugą stronę zdecydowało się na to znacznie więcej osób – ponad 55 tys. „Migracja się odwraca” – kwitują dziennikarze. Co obywateli Rzeczypospolitej Polskiej skłania do takiego kroku? Jeden z polskich księży, który komentował odwrócony trend w rozmowie z „Bildem”, przyznał, że opowieść o rodakach powracających na łono ojczyzny obijała mu się o uszy, ale w rzeczywistości nigdy takiej osoby nie spotkał. Statystyki wywołały jego zdziwienie. Najpierw wyemigrowali, teraz powracają. Dlaczego Polacy opuszczają Niemcy? Jedna z kobiet, cytowana przez dziennik, przyznała, że w pewnym momencie ważne stało się dla niej, by mieszkać bliżej rodziców. Poza tym jej priorytetem jest rozwój kariery zawodowej, tymczasem w Niemczech, o dziwo, nie mogła znaleźć pracy, choć posiada tytuł inżyniera. Według niej inne osoby z podobnych przyczyn wracają do Polski. rodaczka zauważa ponadto, że pozycja gospodarcza RP jest coraz lepsza. Kolejny rozmówca „Bilda” – spawacz – mówi, że w Niemczech zarabia co prawda więcej niż w Polsce, ale tylko o około trzy tysiące złotych (w przeliczeniu na PLN), więc ciągłe wyjazdy (w ojczyźnie ma dom) mu się nie kalkulują. Jako kolejny powód również wskazuje na prężnie rozwijający się gospodarczo kraj. O tym, że „migracja się odwraca”, wiedzą też firmy, które zajmują się rekrutacjami pracowników. Ich przedstawiciele przyznają, że od dawna nie mieli żadnych kandydatów z Warszawy czy innych, dużych, polskich miast. Jeden z rozmówców wskazuje, że ewentualna emigracja opłaca się dziś głównie Polakom z terenów wiejskich. Czytaj też: Samolot z Zełenskim lądował w Dublinie. Doszło do niepokojącego incydentuCzytaj też: Więcej pracy i mocy wiatrowej. Pod Goleniowem rusza rozbudowa fabryki Vestasa"
Polska,Samolot z Zełenskim lądował w Dublinie. Doszło do niepokojącego incydentu,https://www.wprost.pl/swiat/12194019/irlandia-ladowanie-samolotu-z-zelenskim-media-o-incydencie-z-dronami.html,"Thu, 04 Dec 2025 20:37:00 +0100","Maszyna z Wołodymyrem Zełenskim lądowała przed północą (mowa o czasie, który wskazywały wtedy zegary w polskich domach). Manewr wykonano nieco wcześniej niż zakładał plan. W międzyczasie doszło do niepokojącego zdarzenia. „Cztery drony wojskowe naruszyły strefę zakazu lotów. Zostały skierowane w miejsce, gdzie lądował samolot z prezydentem Ukrainy” – pisze The Journal (informacje o incydencie są ustaleniami redakcji gazety, podane zostały w czwartek). To be wszystko. Bezzałogowe statki powietrzne zmieniły później lokalizację i poleciały w kierunku Morza Irlandzkiego. Przez pewien czas znajdowały się w pobliżu okrętu marynarki wojennej, którego obecność w tym miejscu nie była przypadkowa i miała związek z wizytą Zełenskiego w zachodniej części Europy. Dublin. Wizyta Zełenskiego w Irlandii. Media o pierwszych ustaleniach służb dot. incydentu W artykule „Journal” podano więcej szczegółów. Śledczy ustalili, że drony leciały bez włączonych świateł. Możliwe, że ich celem było utrudnienie pracy pilotom samolotu. Wiadomo też, że UAV-y miały naprawdę duże rozmiary i były kosztowne. To najprawdopodobniej czterosilnikowe urządzenia latające, które są w stanie zawisnąć nad celem na dłuższy czas. Zdarzenie przez irlandzkie służby uznane zostało za atak hybrydowy. Nie wiadomo, czy bezzałogowce startowały z lądu, choć wiadomo, że lot w kierunku lotniska rozpoczęły w północno-wschodniej części stolicy. Nad ziemią znajdowały się przez około dwie godziny. Ustalane będzie teraz, na czyje polecenie przeprowadzono nieudany akt sabotażu (jak zakwalifikowano incydent). Irlandzkie Ministerstwo Obrony nie chce komentować sprawy, tak samo, jak inne instytucje państwowe, których przedstawiciele nabrali wody w usta, zasłaniając się kwestiami bezpieczeństwa. Oficjalnie mówi się, że wizyta głowy państwa sąsiadującego z Polską przebiega „bez zakłóceń”. Czytaj też: Bosak ujawnia, co wydarzyć ma się na tajnych obradach Sejmu. Pisze o „ataku na Nawrockiego”Czytaj też: Watykan zdecydował. Chodzi o kobiety w sutannach"
Polska,Awaria w Elektrowni Opole. Służby mówią o wycieku,https://www.wprost.pl/kraj/12194004/awaria-w-elektrowni-opole-sluzby-mowia-o-wycieku.html,"Thu, 04 Dec 2025 20:32:00 +0100","W czwartek wieczorem doszło do awarii w Elektrowni Opole, związanej z zagrożeniem skażeniem chemicznym. Służby otrzymały zgłoszenie o incydencie przed godz. 19. Na miejsce natychmiast wysłano siedem zastępów straży pożarnej z terenu Opola oraz Specjalistyczną Grupę Ratownictwa Chemiczno-Ekologicznego z Kędzierzyna-Koźla. Awaria w Elektrowni Opole. Doszło do wycieku, nikt nie odniósł obrażeń Jak poinformował w rozmowie z RMF FM rzecznik opolskich strażaków bryg. Tomasz Pierzchała, „doszło do niewielkiego wycieku substancji niebezpiecznej”. Zgodnie z ustaleniami rozgłośni do zdarzenia doszło w przylegającym do elektrowni budynku technicznym. Wstępne ustalenia wskazują, że nikt nie odniósł obrażeń. Na miejscu działania prowadzą strażacy z grupy ratownictwa chemicznego z Opola. – Do miasta jadą strażacy ze specjalistycznej jednostki zajmującej się zagrożeniami chemicznymi z Kędzierzyna-Koźla. W tej chwili nie mogę podać więcej szczegółów. Najważniejsze, że według obecnego stanu wiedzy, nikt nie odniósł obrażeń – przekazał kpt. Łukasz Nowak, rzecznik prasowy Opolskiego Komendanta Wojewódzkiego PSP, cytowany przez TVP Info. Awaria w Elektrowni Opole. Sześć lat temu wzniesiono tam dwa nowoczesne bloki Należąca do Polskiej Grupy Energetycznej i ulokowana w Brzeziu Elektrownia Opole jest trzecią co do wielkości elektrownią węglową w Polsce. Wytwarza energię elektryczną głównie z węgla kamiennego, a jej pierwsze bloki oddano do eksploatacji w latach 90. XX wieku. W 2019 roku zakończono budowę dwóch nowoczesnych bloków – 5. i 6. – o mocy 905 MW, co była największą inwestycją energetyczną w kraju po 1989 roku. Elektrownia pełni kluczową rolę w stabilizacji krajowego systemu elektroenergetycznego Czytaj też: Nie żyje polski miliarder. Taki zgromadził majątekCzytaj też: Pilny alert RCB. „Unikaj aktywności na zewnątrz”"
Polska,Koalicja Obywatelska na czele. Prawdziwa walka toczy się za jej plecami,https://www.wprost.pl/polityka/12194001/grudniowy-sondaz-ko-liderem-walka-toczy-sie-za-jej-plecami.html,"Thu, 04 Dec 2025 20:15:00 +0100","Koalicja Obywatelska utrzymuje pozycję lidera na polskiej scenie politycznej – wynika z grudniowego sondażu preferencji wyborczych przeprowadzonego przez pracownię Opinia24. Partia Donalda Tuska uzyskała 31,7 proc. poparcia. Oznacza to jednak spadek o 1,3 punktu procentowego w porównaniu z listopadem. Na drugim miejscu znalazło się Prawo i Sprawiedliwość z wynikiem 25,1 proc. Ugrupowanie, na którego czele stoi Jarosław Kaczyński, zanotowało największy spadek w 2025 roku o 2,3 pkt proc. To najniższy wynik tej partii w badaniach Opinia24 w tym roku. Trzecią siłę polityczną stanowi Konfederacja z 14,6 proc. poparcia. Partia ta odnotowała największy wzrost ze wszystkich – o 2 pkt proc. względem poprzedniego sondażu. Pięć partii w Sejmie. Pozostałe pod progiem wyborczym Wśród mniejszych ugrupowań lekkie ożywienie odnotowuje Nowa Lewica. Ugrupowanie uzyskało w sondażu 6,6 proc. wskazań, czyli o 0,3 pkt proc. więcej niż przed miesiącem. O tyle samo wzrosło poparcie Konfederacji Korony Polskiej. Partię europosła Grzegorza Brauna wskazało 6,2 proc. badanych. Poniżej progu wyborczego znalazły się Partia Razem, która uzyskała 4,6 proc. poparcia, Polska 2050 z poparciem na poziomie 2,8 proc. i Polskie Stronnictwo Ludowe z 1,2 proc. wskazań. 1 proc. ankietowanych wskazało inne ugrupowania, a 6,2 proc. nie potrafiło określić, na kogo oddałoby głos. Szykuje się rekordowa frekwencja? Sondaż mówi sam za siebie Badanie pokazało także wysoką gotowość Polaków do udziału w wyborach. 74 proc. respondentów deklaruje chęć głosowania, w tym 51 proc. „zdecydowanie tak”, a 23 proc. „raczej tak”. Jednocześnie 20 proc. nie zamierza brać udziału w głosowaniu, w tym 11 proc. „zdecydowanie nie” i 9 proc. „raczej nie”. 6 proc. ankietowanych nie ma jeszcze sprecyzowanego stanowiska. Największą gotowość do udziału w wyborach deklarują osoby powyżej 60. roku życia oraz osoby z wykształceniem średnim i wyższym. Z kolei największą niechęć do głosowania wykazują czterdziestolatkowie oraz osoby z wykształceniem podstawowym. Czytaj też: Bosak ujawnia, co wydarzyć ma się na tajnych obradach Sejmu. Pisze o „ataku na Nawrockiego”Czytaj też: PiS pomoże odrzucić weto Nawrockiego? „Rozwiązanie musi pomóc zachować prezydentowi twarz”"
Polska,Sześciotygodniowa dziewczynka przestała oddychać. Do akcji ruszyli policjanci,https://www.wprost.pl/kraj/12193995/augustow-szesciotygodniowa-dziewczynka-przestala-oddychac-do-akcji-ruszyli-policjanci.html,"Thu, 04 Dec 2025 20:11:00 +0100","Policjanci z Augustowa uratowali życie sześciotygodniowej dziewczynki, która przestała oddychać na ulicy. Do patrolującego miasto dzielnicowego podbiegła przerażona matka, trzymając na rękach sine, nieoddychające niemowlę. Funkcjonariusz natychmiast powiadomił dyżurnego, wezwał karetkę i rozpoczął akcję ratunkową. Dziewczynka była całkowicie sina, nie wykazywała oznak oddechu. Policjant położył ją na przedramieniu i wykonał kilka uderzeń między łopatkami, jednak bez rezultatu – niemowlę nadal nie reagowało. Chwilę później na miejsce dotarli kolejni policjanci, którzy wspólnie kontynuowali reanimację. Policjanci uratowali sześciotygodniową dziewczynkę. Wykonali masaż serca Funkcjonariusze rozpoczęli masaż serca, który po kilku chwilach przywrócił funkcje życiowe dziecka. Niemowlę zaczęło oddychać, poruszać rączkami i nóżkami, a jego twarz stopniowo odzyskiwała naturalny kolor. Dziewczynka została przekazana pod opiekę zespołu ratownictwa medycznego i przewieziona na badania do szpitala. Dzięki szybkiej reakcji matki i zdecydowanemu działaniu policjantów udało się uratować życie dziecka. Czytaj też: Matka zgłosiła zaginięcie córki i syna. Wstrząsające zgłoszenie. „Nie wiem co się z nimi stało”Czytaj też: Tajemnicza śmierć w centrum Warszawy. Nie żyje młody Francuz"
Polska,"Bosak ujawnia, co wydarzyć ma się na tajnych obradach Sejmu. Pisze o „ataku na Nawrockiego”",https://www.wprost.pl/kraj/12193989/bosak-o-tajnych-obradach-sejmu-twierdzi-ze-jutro-tusk-zaatakuje-nawrockiego.html,"Thu, 04 Dec 2025 20:00:00 +0100","W czwartek wieczorem poseł Bosak opublikował obszerny wpis na platformie X. Ujawnia w nim, co premier Donald Tusk wygłosić ma z mównicy 5 grudnia, podczas 47. posiedzenia izby niższej Parlamentu. Przypomnijmy – w czwartek po południu szef rządu informował, że złożył do marszałka Włodzimierza Czarzastego wniosek, by prezydium utajniło pierwszy punkt piątkowego spotkania na sali plenarnej. Zapowiedział, że tego dnia przekaże posłom „pilną informację dot. bezpieczeństwa państwa”. Tajne obrady Sejmu. Bosak zabrał głos, podał szczegóły Lider Konfederacji Wolność i Niepodległość w swoim wpisie cytuje komunikat prasowy Agencji Bezpieczeństwa Wewnętrznego z 2 grudnia. Przedstawiciele służb specjalnych informowali, że od półtora roku trwa śledztwo w sprawie działalności zorganizowanej grupy przestępczej, która – według nich – działać ma na polecenie Rosjan. Wskazywali, że składa się z około 30 osób. Jej członkowie podejrzani są o realizowanie na terytorium państwa „działań szpiegowskich, sabotażowo-dywersyjnych i propagandowych, wymierzonych przeciwko Polsce”. W trakcie śledztwa funkcjonariusze ABW ustalili, że koordynator grupy, który wydawał jej członkom polecenia oraz nadzorował aktywność szpiegowską, dysponuje wiedzą w zakresie cyfrowych środków pieniężnych. „Udzielał wsparcia Federalnej Służbie Bezpieczeństwa w zakładaniu i obsłudze portfeli kryptowalutowych, biorących udział w finansowaniu zadań grupy” – podawano we wtorkowym komunikacie. „Atak na prezydenta Nawrockiego” Jak uważa Bosak, jutrzejsze wystąpienie premiera na sali plenarnej zostać ma „skonkludowane atakiem na prezydenta Karola Nawrockiego za weto wobec (źle napisanej) ustawy o kryptowalutach”. Przewodniczący Koalicji Obywatelskiej ma też zapowiedzieć ponownego złożenie tego projektu. „Posłowie, którzy to jutro usłyszą, nie będą mogli tego powtórzyć w mediach, ze względu na utajnienie obrad – dlatego piszę wam o tym już dziś” – zaznacza wicemarszałek. twitterCzytaj też: „Wielki Bu” nie wyjdzie na wolność. Przeważyło ryzyko matactwaCzytaj też: Telewizja Republika zaszokowała widzów! Marcin Gortat skwitował to krótko"
Polska,Takie zasady będą obowiązywać podczas tegorocznej kolędy. Wprowadza je wiele parafii,https://www.wprost.pl/religia/12193968/koleda-2026-jakie-sa-zasady.html,"Thu, 04 Dec 2025 19:33:00 +0100","Do wigilii Bożego Narodzenia zostały mniej niż trzy tygodnie. Z okresem świątecznym wiąże się jedna z tradycji polskiego kościoła – kolęda. Podczas duszpasterskiej wizyty kapłani odwiedzają swoich parafian, święcą ich mieszkania i wspólnie się modlą. To też dobra okazja do bliższego wzajemnego poznania. Przed laty kapłani pukali do każdych drzwi w swojej parafii. Wraz z laicyzacją społeczeństwa coraz częściej napotykali zamknięte drzwi. W ostatnich latach polscy duchowni poszli jednak z duchem czasu. Zmiana została częściowo wymuszona przez pandemię. Kolęda 2026. Zapisy online W wielu parafiach proboszczowie wprowadzają nowy mechanizm, który ma usprawnić kolędę. Wierni korzystając z mediów społecznościowych i formularzy online „zamawiają” wizytę duszpasterską – wpisują się na listę rodzin chętnych na spotkanie z kapłanem podczas kolędy. Zauważono również inną zmianę, która wynika z takiego podejścia. W przeszłości, kiedy kolędujący duszpasterz miał do odwiedzenia wszystkie domy w parafii, na każdą rodzinę mógł poświęcić niewiele czasu. W dzisiejszych czasach wizyty duszpasterskie mają spokojniejszy charakter – ksiądz nie przeprowadza jej pod presją czasu. W mediach co chwilę pojawia się informacja o tym, że kolejna parafia wprowadziła zapisy online na kolędę. Oznacza to wejście polskiego kościoła w nową, cyfrową erę. Kolęda 2026. Ile włożyć do koperty? Wizyta duszpasterska to też okazja, aby wierni mogli wesprzeć swoją parafię i duchownego. Parafianie zastanawiają się, jaką kwotę włożyć do koperty, którą przekażą podczas kolędy. Przypominamy, nie ma oficjalnego cennika ani ustalonej odgórnie kwoty. Wpłata jest dobrowolną ofiarą. Jej wysokość powinna być dopasowana do możliwości finansowych rodziny. Czytaj też: Watykan zdecydował. Chodzi o kobiety w sutannachCzytaj też: Kolęda 2025/2026. Parafia z Gdańska opublikowała zbiór zasad. Jedna dotyczy poczęstunku"
Polska,„Wielki Bu” nie wyjdzie na wolność. Przeważyło ryzyko matactwa,https://www.wprost.pl/kraj/12193926/wielki-bu-zostaje-w-areszcie-sad-wskazuje-na-ryzyko-matactwa.html,"Thu, 04 Dec 2025 18:18:00 +0100","Sąd Okręgowy w Lublinie utrzymał tymczasowy areszt dla Patryka M., znanego jako „Wielki Bu”, podejrzanego o udział w zorganizowanej grupie przestępczej zajmującej się handlem narkotykami. Postanowienie jest prawomocne, a mężczyzna pozostanie w areszcie co najmniej do 4 lutego 2026 roku. Obrona domagała się zamiany aresztu na poręczenie majątkowe w wysokości 500 tys. zł, dozór policji oraz zakaz opuszczania kraju, jednak sąd nie uwzględnił wniosku. Rzeczniczka sądu Marta Śmiech wskazała, że przyczyną odmowy jest wysokie ryzyko matactwa w związku z charakterem zarzucanych czynów. Jak podkreśliła w rozmowie z Wirtualną Polską, „w sprawach dotyczących działalności zorganizowanych grup przestępczych to ryzyko matactwa jest wysokie”, a podejrzany mógłby uzgadniać wspólną wersję wydarzeń z innymi uczestnikami postępowania. Sąd zwrócił również uwagę na realną obawę ucieczki, przypominając, że Patryk M. „w przeszłości skutecznie unikał organów ścigania”. Obrońcy są rozczarowani decyzją. Mecenas Łukasz Isenko ocenił, że śledztwo jest zaawansowane i „nie ma potrzeby stosowania względem naszego klienta najsurowszego środka zapobiegawczego”. Dodał, że „trudno zrozumieć, dlaczego jego klient nie może odpowiadać z tzw. wolnej stopy”, skoro wielu współpodejrzanych przebywa na wolności. Patryk M. zatrzymany w Hamburgu. To śledczy zarzucają „Wielkiemu Bu” Patryk M. nie przyznaje się do winy i odmówił składania wyjaśnień. Jego obrońcy przekazali, że „kwestionuje fakt, że takie sytuacje, które zostały opisane w zarzutach, miały w ogóle miejsce”. Mężczyzna usłyszał pięć zarzutów, dotyczących m.in. obrotu 17 kg marihuany i 2 kg amfetaminy, kradzieży i przerobienia numerów VIN w Audi Q7 oraz oszustwa przy sprzedaży samochodu. Zatrzymano go 12 września na lotnisku w Hamburgu, gdy planował wylot do Zjednoczonych Emiratów Arabskich. 6 listopada został przekazany Polsce na podstawie europejskiego nakazu aresztowania. Patryk M. jest znany m.in. z udziału w galach freak-fightowych oraz z kontrowersyjnych zdjęć z ówczesnym prezesem Instytutu Pamięci Narodowej i kandydatem na urząd prezydenta Karolem Nawrockim. Czytaj też: Zeznania Wielkiego Bu zaszkodzą Nawrockiemu? Zaskakujące doniesieniaCzytaj też: Ziobro opuścił Węgry. Kpi ze skuteczności służb"
Polska,Tajne obrady Sejmu. Oto czego mogą dotyczyć,https://www.wprost.pl/kraj/12193911/czego-dot-beda-tajne-obrady-sejmu-oto-ustalenia-mediow.html,"Thu, 04 Dec 2025 18:05:00 +0100","Szef rządu podał dzisiaj na platformie X, że zwrócił się do marszałka Sejmu Włodzimierza Czarzastego z wnioskiem o utajnienie fragmentu 47. posiedzenia. Nie podał jednak wielu szczegółów, poza jednym – że zamierza podzielić się z parlamentarzystami enigmatycznie brzmiącymi „informacjami”, związanymi z bezpieczeństwem. Media – m.in. redakcja Polskiego Radia – wskazywały, że zapowiedź Donalda Tuska może mieć związek z listopadowymi działaniami hybrydowymi. Przypomnijmy – do jednego z nich doszło w miejscowości Mika na Mazowszu, gdzie ujawniono zniszczony przez ładunek wybuchowy fragment infrastruktury kolejowej. 39-latek i 41-latek – narodowości ukraińskiej – działać mieli, według ustaleń polskich śledczych, na polecenie rosyjskich służb. Wystawiono za nimi list gończy. „Kryptoafera” Najnowsze informacje ws. tajnych obrad przekazała w czwartek (4 grudnia) stacja Polsat News. Redakcja pisze nieoficjalnie, że część niejawnego posiedzenia może dotyczyć płatności za akty dywersji, dokonanymi za pośrednictwem kryptowalut (rodzaj cyfrowych odpowiedników pieniędzy). Polska Agencja Prasowa pisała zaś, że będzie ona dot. „kryptoafery”i „rosyjskiego w niej śladu”. Marszałek informował niedawno, że wniosek premiera Tuska trafił już na jego biurko. O tym, co dalej, wiadomo będzie za kilka godzin, po posiedzeniu. – [Na Prezydium Sejmu – red.] zdecydujemy dokładnie, jak to wszystko będzie wyglądało – wskazywał Czarzasty. Harmonogram obrad Sejmu: Budżet 2026, związki partnerskie 5 grudnia, podczas 47. posiedzenia izby niższej, parlamentarzyści głosowali będą też m.in. nad poprawkami dot. budżetu na rok 2026. Poza tym na sali plenarnej w piątek będzie miało też miejsce pierwsze czytanie rządowej nowelizacji ustawy o funkcjonowaniu banków spółdzielczych, ich zrzeszaniu się i bankach zrzeszających czy kolejne, dot. projektu ustawy o związkach partnerskich. Czytaj też: 800+ szybciej na koncie. Grudniowy harmonogram z miłą niespodziankąCzytaj też: Ziobro opuścił Węgry. Kpi ze skuteczności służb"
Polska,Watykan zdecydował. Chodzi o kobiety w sutannach,https://www.wprost.pl/religia/12193884/watykan-zdecydowal-chodzi-o-kobiety-w-sutannach.html,"Thu, 04 Dec 2025 17:44:00 +0100","W Watykanie opublikowano w czwartek raport, w którym wykluczono możliwość diakonatu kobiet rozumianego jako stopień święceń. Diakonat nie dla kobiet. Watykańska komisja zabrała głos Sprawą zajmowała się komisja ds. diakonatu kobiet. Powołał ją papież Franciszek. Komisja zajmowała się analizą historyczną i teologiczną zagadnienia. W głosowaniu, stosunkiem głosów 7:1, utrzymano praktykę wyłącznie męskiego duchowieństwa. Wiedza historyczna wykluczyła dopuszczenie kobiet do posługi. Komisja stwierdziła, że otwarcie drogi do sakramentalnego diakonatu kobiet na równi z mężczyznami jest niemożliwe. Dotychczas komisja nie ujawniała szczegółów dotyczących swojej pracy. Czwartkowy raport to pierwszy dokument, który uchyla rąbka tajemnicy. Diakonat kobiet był jednym z tematów, nad którymi dyskutowali biskupi podczas pontyfikatu Franciszka I. Ich ostatni synod nie przyniósł rozstrzygnięcia tej kwestii. Dyskusja na temat posługi kobiet powraca regularnie. Jej zwolennicy zwracali uwagę na równouprawnienia pod względem płci, z czym w sprzeczności stoi dopuszczanie do diakonatu wyłącznie mężczyzn. Zwolennicy diakonatu kobeit zwracają też uwage na historyczne pełnienie tej roli przez kobiety w początkach kościoła. Jako przykład podają Febe, którą wymieniał apostoł św. Paweł w swoim liście. W odpowiedzi na te głosy poprzednik Leona XIV zlecał prace pod kątem możliwości pełnienia posługi diakonów katolickich przez kobiety. Najniższy stopień święceń nie dla kobiet. Postulat komisji Diakon to najniższy z trzech stopni święceń sakramentalnych (kolejne to prezbiterat i episkopat). Diakoni nie wykonują funkcji typowo kapłańskich, jak celebrowanie mszy świętej, rozgrzeszanie i namaszczanie chorych Watykańska komisja, na której czele stoi kardynał Giuseppe Petrocchi, zgłosiła postulat ustanowienia nowych form posługi, które pozwolą na współpracę kobiet i mężczyzn w Kościele. Czytaj też: Abp Jędraszewski żegna archidiecezję. „Proszę o wybaczenie”Czytaj też: Kiedyś strzelał do Jana Pawła II, teraz chciał porozmawiać z Leonem XIV. Służby usunęły go z miasta"
Polska,Ziobro opuścił Węgry. Kpi ze skuteczności służb,https://www.wprost.pl/polityka/12193857/ziobro-w-brukseli-tlumaczy-powody-wyjazdu.html,"Thu, 04 Dec 2025 17:21:00 +0100","Były minister sprawiedliwości i Prokurator Generalny Zbigniew Ziobro opuścił Węgry i pojawił się w Brukseli. Jak podkreślił w rozmowie z telewizją wPolsce24, jego obecność w belgijskiej stolicy „nie powinna być dla nikogo zaskoczeniem”, ponieważ pełnomocnicy wskazali ten adres prokuraturze. – Ja podróżuję po Europie, jestem wolnym człowiekiem, a ich ręce nie są w stanie mnie dosięgnąć. Pokazują swoją bezradność i nieskuteczność – powiedział polityk. Ziobro: Tusk chciałby na moim przykładzie pokazać, że jest samcem alfa Zdaniem byłego ministra sprawiedliwości Donald Tusk dąży do jego zatrzymania, by „pokazać, że jest samcem alfa w polskiej polityce”. – Macho, który zamknął prokuratora generalnego, który pełnił swój urząd przez 10 lat – ocenił. Polityk przekonuje, że premier wykorzystuje postępowanie wobec niego do odwracania uwagi od problemów, m.in. w służbie zdrowia. Ziobro ocenia, że aby osiągnąć taki efekt, władza chciałaby widzieć go „w kajdankach na nogach i na rękach” oraz „w czerwonym kaftanie”. Komentując swoją podróż Zbigniew Ziobro wyjaśnił, że w Brukseli spotyka się z politykami i mediami, by omawiać – jak twierdzi – naruszenia prawa w Polsce. Podkreślił, że zainteresowanie tym tematem wzrosło po skierowaniu wobec niego wniosku o tymczasowe aresztowanie. Prokuratura chce postawić Ziobrze 26 zarzutów. Europejskiego Nakazu Aresztowania brak Prokuratura Krajowa chce postawić Zbigniewowi Ziobrze 26 zarzutów, w tym dotyczących kierowania zorganizowaną grupą przestępczą oraz nieprawidłowości przy wydatkowaniu środków z Funduszu Sprawiedliwości. W listopadzie Sejm uchylił mu immunitet i wyraził zgodę na zatrzymanie oraz tymczasowe aresztowanie. Koalicja rządowa rozpoczęła również procedury zmierzające do skierowania sprawy byłego ministra przed Trybunał Stanu. O tym, czy Ziobro trafi do aresztu, sąd zdecyduje 22 grudnia. Do tego czasu nie wystawiono listu gończego ani Europejskiego Nakazu Aresztowania. Czytaj też: Zaskakująca szczerość posła. Ta afera może zatopić PiSCzytaj też: Były wiceminister finansów z zarzutami. Grozi mu do 8 lat więzienia"
Polska,Grudniowa pogoda nas zaskoczy. Dwucyfrowe temperatury na termometrach,https://www.wprost.pl/kraj/12193833/prognoza-pogody-ile-stopni-bedzie-w-grudniu.html,"Thu, 04 Dec 2025 16:39:00 +0100","Ostatnie dni w Polsce to chmury, mgły i marznące deszcze. Wkrótce ma się to zmienić za sprawą niżów, które zbliżają się do naszego kraju. Nadchodzi ocieplenie. Nawet 13 stopni na plusie Synoptycy przewidują wzrost temperatury. W najbliższy weekend w nocy nie uświadczymy już mrozów do -8 stopni Celsjusza – temperatura spadnie zaledwie 1 stopień poniżej zera. Po weekendzie mieszkańcy zachodniej Polski najmocniej odczują wzrost temperatury – w poniedziałek i wtorek termometry w tym rejonie wskażą około 11 stopni Celsjusza. Środa będzie najcieplejszym dniem w przyszłym tygodniu. W zachodniej i południowo-zachodniej Polsce termometry pokażą maksymalnie 13 stopni Celsjusza. Synoptycy spodziewają się, że na pozostałym obszarze kraju w ciągu dnia temperatury również będą dwucyfrowe. Kolejne dni to stopniowe ochładzanie się. Kolejny weekend to temperatury poniżej 10 stopni Celsjusza. Nadal będą jednak wyższe od wieloletniej średniej. Tegoroczne temperatury są więc anomalią. Zgodnie z wieloletnimi pomiarami średnie temperatury na zachodzie Polski w grudniu to około 3 stopnie powyżej zera – w środę ma być nawet 10 stopni więcej niż średnio w latach 1991-2020. Ochłodzenie w drugiej połowie grudnia. Temperatury nadal wyższe niż wieloletnia średnia Analiza danych dla całego kraju wskazuje, że pierwsza połowa grudnia przyniesienie dla dużego obszaru Polski nawet o 4 stopnie wyższą temperaturę niż wieloletnia średnia. Wysokie, jak na tę porę roku temperatury, oznaczają, że w pierwszych dwóch tygodniach grudnia na większości Polski nie będzie śniegu. Synoptycy szacują, że śnieg utrzyma się jedynie na terenach podgórskich oraz w górach. Druga połowa miesiąca przyniesie bardziej zimową aurę – będzie chłodniej. Pomimo spadku temperatury termometry pokażą jednak więcej stopni niż wieloletnia średnia dla tego okresu. Czytaj też: Problematyczny lot z Paryża. Przez mgłę w Krakowie pilot musiał krążyćCzytaj też: Prognoza na Święta Bożego Narodzenia. Wiemy, kiedy nastąpi przełom. Synoptyk wskazała datę"
Polska,Żubry do eutanazji. Wykryto u nich nieuleczalną chorobę,https://www.wprost.pl/kraj/12193806/gruzlica-u-zubrow-w-mucznem-osiem-zwierzat-do-eutanazji.html,"Thu, 04 Dec 2025 15:58:00 +0100","Gruźlicę potwierdzono u ośmiu żubrów z Zagrody Pokazowej w Mucznem. Decyzję o ich uśmierceniu wydał Generalny Dyrektor Ochrony Środowiska na wniosek wojewódzkiego lekarza weterynarii. Jak podkreśliły władze, działanie ma ochronić zdrowe osobniki oraz bieszczadzką populację liczącą ponad 800 sztuk. Chorobę wykryto po wypadku samicy, która w połowie października spadła z jedenastometrowej skarpy. Sekcja zwłok ujawniła podejrzenie gruźlicy, a badania potwierdziły zakażenie. – Otrzymaliśmy kolejne wyniki i niestety w przypadku ośmiu sztuk mamy wyniki dodatnie – poinformowała wojewoda podkarpacka Teresa Kubas-Hul. Dodała, że „musimy podejmować bardzo trudne decyzje, ale konieczne”. Osiem żubrów zostanie poddanych eutanazji. Nie można ich wyleczyć Podkarpacki Wojewódzki Lekarz Weterynarii dr hab. Mirosław Welz zaznaczył, że przepisy krajowe i unijne nie pozwalają na leczenie. – Gruźlica jest chorobą nieuleczalną przeżuwaczy, w przypadku której nie ma zatwierdzonej czynnej szczepionki – wyjaśnił. Zakażone żubry zostaną poddane eutanazji poprzez immobilizację i użycie środków farmakologicznych. – Zwierzęta nie będą poddane odstrzałowi (…), tylko wprowadzone w narkozę i uśmiercone poprzez eutanazję – zapewnił lekarz. Cztery zdrowe żubry odizolowano. Zwierzęta będą badane co trzy miesiące, a zagroda pozostanie zamknięta nawet przez półtora roku. – Będziemy szukać okienek pogodowych, żeby ten teren był w pełni zdezynfekowany – dodał dr hab. Mirosław Welz. Po każdej dezynfekcji planowane jest pobieranie próbek gleby i wyposażenia, a o ponownym zasiedleniu zdecydują wyniki trzech cykli oczyszczania. Pracownicy mający kontakt ze zwierzętami zostali objęci nadzorem epidemiologicznym, jednak badania potwierdziły, że są zdrowi. Władze podkreślają, że eliminacja zakażonych osobników ma zapobiec przeniesieniu choroby na żubry żyjące na wolności oraz inne gatunki, u których w regionie notowano występowanie prątka gruźlicy. Czytaj też: Żubr zaatakował turystę. Nie uwierzycie, co chciał zrobić mężczyznaCzytaj też: Postrzelono samicę żubra. „Żyła jeszcze przez trzy tygodnie zanim zdechła”"
Polska,Kaczyński odpowiada Żurkowi. „Brutalny zamach na demokrację”,https://www.wprost.pl/polityka/12193794/kaczynski-odpowiada-zurkowi-brutalny-zamach-na-demokracje.html,"Thu, 04 Dec 2025 15:48:00 +0100","W czwartek opublikowano komunikat prok. Anny Adamiak, rzeczniczki prokuratora generalnego. Wynika z niego, że Waldemar Żurek przekazał Włodzimierzowi Czarzastemu informacje dotyczące przedstawienia zarzutów popełnienia przestępstw trzem prominentnym politykom Prawa i Sprawiedliwości – Mateuszowi Morawieckiemu, Mariuszowi Błaszczakowi i Janowi Krzysztofowi Ardanowskiemu. Jarosław Kaczyński krytykuje Waldemara Żurka. „Niezwykle brutalny zamach na polską demokrację” Do tej informacji odniósł się Jarosław Kaczyński. – Cała polityka pana Żurka to jest polityka już nie łamania prawa, ale jego nieuznawania – zaczął swoją krytykę lider Prawa i Sprawiedliwości. – Mam nadzieję, że odpowie za to przed być może specjalnie powołanym sądem, ale być może w ramach obecnie obowiązujących przepisów, bo są one bardzo, bardzo surowe. Mamy do czynienia z niezwykle brutalnym zamachem na polską demokrację, polska suwerenność i to musi być kiedyś rozliczone. Nie widzę żadnych podstaw, by któregoś z tych panów stawiać przed Trybunałem Stanu – dodał Jarosław Kaczyński. Premier Donald Tusk wystąpił do marszałka Sejmu Włodzimierza Czarzastego, aby ujawnić początek piątkowego posiedzenia Sejmu z powodu planowanego przedstawienia „pilnej informacji dotyczącej bezpieczeństwa państwa”. Zapytany o ten wniosek Jarosław Kaczyński przekazał, że „nie ma takiego rozeznania, jak premier” i nie wie „co naprawdę zostanie powiedziane”. – Zwykle wystąpienia Donalda Tuska wyglądają tak, że najpierw jest może kilka spraw merytorycznych, a potem jest brutalny atak, często skrajnie niegrzeczny, ukazujący postawę jego formacji, głęboką kulturalną niedojrzałość tej formacji – dodał. Tzw. ustawa łańcuchowa. „Zwierzęta powinny być traktowane dobrze” Lidera największej partii opozycyjnej zapytano również o tzw. ustawę łańcuchową i weto prezydenta Karola Nawrockiego. – My byliśmy za ustawą łańcuchową, bo uważamy, że zwierzęta powinny być traktowane dobrze, ale część tej ustawy, na co wskazał pan prezydent, jest niewykonalna – przedstawił swoje stanowisko. Jarosław Kaczyński dodał, że politycy jego partii będą sami decydować o tym, jak zagłosują w sprawie prezydenckiego weta. Czytaj też: Piekarska o wecie prezydenta: Jestem wściekła. Karol Nawrocki obraża mieszkańców wsiCzytaj też: Ustawa łańcuchowa zawetowana. „Psy na łańcuchu gryzą najdotkliwiej”"
Polska,Odszkodowania po II WŚ. Pełnomocnik rządu Niemiec chce przyspieszenia procesu,https://www.wprost.pl/kraj/12193788/polskie-ofiary-ii-ws-otrzymaja-odszkodowania-szybciej-pelnomocnik-rzadu-niemiec-zabral-glos.html,"Thu, 04 Dec 2025 15:36:00 +0100","1 grudnia, w Berlinie, odbyły się 17. polsko-niemieckie, międzyrządowe konsultacje, w których uczestniczył m.in. kanclerz Friedrich Merz, a także premier Donald Tusk. Tematem rozmów było: bezpieczeństwo, infrastruktura, polityka i wsparcie Ukrainy, a także kwestie dot. II WŚ. Knut Abraham, podsumowując spotkanie, wskazał, że ma nadzieję, iż Niemcy wkrótce położą „większy nacisk” odnośnie wypłat odszkodowań i zadośćuczynień dla żyjących ofiar największego, globalnego konfliktu zbrojnego. Zwrócił uwagę, że ich wiek jest już zaawansowany. Odszkodowania dla ofiar II wojny światowej. „Mamy obowiązek przyspieszyć analizę” Pełnomocnik rządu powtórzył najpierw stanowisko Berlina w innej, bardzo emocjonującej Polaków sprawie – reparacji powojennych. Powiedział, że „nie jest to temat do negocjacji ani pod względem prawnym, ani politycznym”. Warto przypomnieć, że – jak wynika z raportu Parlamentarnego Zespołu ds. Oszacowania Odszkodowań, który opublikowany został w 2022 roku – Niemcy mają być winne Polsce bagatela sześć bilionów złotych (dla porównania – dochody budżetu państwa polskiego w 2024 roku wyniosły ponad 620 miliardów). Jeśli zaś chodzi o odszkodowania i zadośćuczynienia, o których mowa była w poniedziałek, Berlin „rozważa dalsze odszkodowania i świadczenia dla żyjących jeszcze ofiar” – podsumował Abraham, cytowany przez PAP. – Oczekuję, że wkrótce pojawi się większy nacisk w tej sprawie, ponieważ ofiary są coraz starsze i dlatego mamy obowiązek przyspieszyć tę analizę – podkreślił. Fragment rzeźby z XIV w. wrócił do Polski Niemiecki polityk wspomniał też o zwróceniu Polsce 73 dokumentów pergaminowych z XIII–XV wieku, pochodzących ze zbiorów Archiwum Głównego Akt Dawnych w Warszawie oraz głowy św. Jakuba Starszego (jest to fragment rzeźby z XIV w.), która znajdowała się dawniej w kościele Najświętszej Maryi Panny na Zamku Wysokim w Malborku, do czego doszło niedawno. W opinii Abrahama to dobry znak, tak samo, jak zapowiedź powstania zespołu urzędników, którzy zająć mają się kolejnymi tego typu zwrotami ważnych historycznie przedmiotów i dzieł dla Polski. Zdaniem pełnomocnika rządu to, że doszło do kolejnych polsko-niemieckich konsultacji, jest warte zaznaczenia. – Prowadzimy je tylko z wybranymi partnerami, a nie wszystkimi krajami sąsiednimi. To znak szczególnie bliskich relacji między Polską a Niemcami – uważa. Czytaj też: Tusk chce utajnienia części sejmowych obrad. „Przedstawię pilną informację”Czytaj też: „Europejska emerytura” OKI na horyzoncie. Nowy sposób na odkładanie na starość"
Polska,Piekarska o wecie prezydenta: Jestem wściekła. Karol Nawrocki obraża mieszkańców wsi,https://www.wprost.pl/polityka/12193638/katarzyna-piekarska-o-wecie-prezydenta-jestem-wsciekla.html,"Thu, 04 Dec 2025 14:19:00 +0100","Agnieszka Niesłuchowska, „Wprost”: Karol Nawrocki zawetował już 17 ustaw, a Koalicja Obywatelska nazywa prezydenta wetomatem. Czy strategia prezydenta jest skuteczna, czy – w ostatecznym rozrachunku – na niej straci? Katarzyna Piekarska: Najwyraźniej chce zostać wpisany do Księgi Rekordów Guinnessa. A na poważnie, zaskoczyło mnie ostatnie weto ustawy zakazującej trzymania psów na łańcuchach. Wydawało mi się, że żyjemy w XXI wieku i zwierzę na łańcuchu, w rozpadającej się budzie, to powinien być obrazek, który znamy tylko z czarno-białych zdjęć. Niestety, ciągle jest to polska rzeczywistość i obawiam się, że będzie trwała dłużej. Myślę, że to było o jedno weto za daleko. Po komentarzach w internecie widać, że prezydent wzbudził tą decyzją duże oburzenie. Ale podpisał ustawę o zakazie hodowli zwierząt futerkowych. Za to akurat dziękuję, cieszę się, że za osiem lat definitywnie odeślemy futra do historii (zgodnie z przyjętą ustawą, działające fermy będą mogły kontynuować działalność przez okres przejściowy do końca 2033 roku – red.). Zwierzęta chowane w klatkach to widok rozdzierający serce. Ale pies na łańcuchu to też mocny obraz. Popłakałam się ze szczęścia, gdy we wrześniu udało nam się przegłosować ustawę łańcuchową. „Za” było nawet 49 posłów PiS. W tym Jarosław Kaczyński, miłośnik zwierząt. Było tak blisko, głosowaliśmy ponad politycznymi podziałami, ale niestety mamy prezydenta, jakiego mamy. Jestem wściekła. Jak pisał „Newsweek”, początkowo Karol Nawrocki chciał zawetować również ustawę futerkową, bo zobowiązał się w kampanii, że nie podpisze żadnej ustawy uderzającej w polskich rolników. Natomiast... sama branża chciała, aby prezydent podpisał tę ustawę, ponieważ – jak twierdzi jeden z polityków PiS – „ta branża i tak zdycha”, więc „przestawią się z norek na kurczaki i jeszcze na tym zarobią”. Do mnie też docierały informacje, że szczególnie mniejsi producenci są zadowoleni, bo interes się kończy, a dostaną rekompensatę za zamknięcie działalności. Skończą się cierpienia nie tylko zwierząt, ale i ludzie mieszkających obok ferm. Smród nie daje im żyć, a nie mogą się wyprowadzić, bo nikt przy zdrowych zmysłach nie kupi nieruchomości w takim otoczeniu. Wróćmy do ustawy łańcuchowej. Prezes PiS, choć popierał ustawę, twierdzi teraz, że „pewne jej przepisy są dobre, ale niemożliwe do realizacji”, dlatego nie odrzuci weta prezydenta. To panią zaskoczyło?"
Polska,Polska wyłączona z programu relokacji migrantów? KE oceniła wniosek,https://www.wprost.pl/kraj/12193650/pakt-migracyjny-polska-w-pelni-zwolniona-z-mechanizmu-solidarnosci.html,"Thu, 04 Dec 2025 13:40:00 +0100","Wniosek o pełne zwolnienie z mechanizmu solidarności w ramach paktu migracyjnego nasz kraj składał 12 listopada. Wspólnie z Polską, do Komisji Europejskiej o taką ulgę zwróciły się też Austria, Bułgaria, Chorwacja, Czechy i Estonia. Wszystkie tłumaczyły, że zmagają się z poważną presją migracyjną. Polska wyłączona z mechanizmu solidarności paktu migracyjnego Ostatecznie Komisja Europejska wydała pozytywne decyzje w odniesieniu do 5 z 6 wymienionych wyżej krajów. W gronie tym znalazła się także Polska, która największe problemy na na granicy z Białorusią, gdzie nielegalnych migrantów wspierają systemowo służby reżimu Aleksandra Łukaszenki. Informację o pozytywnej decyzji przekazała korespondentka RMF FM Katarzyna Szymańska-Borginon. „Wczoraj na spotkaniu unijnych ambasadorów KE poinformowała, że wydała pozytywną opinię dla wszystkich państw, które zawnioskowały o zwolnienia lub redukcję zobowiązań solidarnościowych” – usłyszała w Brukseli. Pozytywna opinia KE oznacza, że potrzebna jest już tyko zgoda Rady Unii Europejskiej w tej sprawie, by Polska uniknęła udziału w relokacji migrantów. Decyzja ma zostać potwierdzona przez Radę w poniedziałek 8 grudnia na szczeblu ministrów spraw wewnętrznych. Pakt migracyjny UE i system relokacji Polskie władze już od dłuższego czasu zabiegały o zwolnienie nas z obowiązku przyjmowania migrantów w ramach systemu relokacji. Argumentowano to m.in. faktem przyjęcia przez nasz kraj milionów uchodźców z ogarniętej wojną Ukrainy oraz trwającym kryzysem migracyjnym na granicy z Białorusią, wywołanym działaniami reżimu Aleksandra Łukaszenki. Tzw. system solidarności to jeden z czterech filarów unijnego paktu migracyjnego. Składają się na niego trzy elementy – relokacja z państw, które są najbardziej dotknięte problemem; opłata w wysokości 20 tys. euro za każdą nieprzyjętą osobę oraz pomoc operacyjna. Czytaj też: Migranci odpuszczają? Nowe raporty SG nie pozostawiają złudzeńCzytaj też: Niemcy odsyłają uchodźcę do Polski. Berlin nie ujawnia szczegółów"
Polska,Migranci odpuszczają? Nowe raporty SG nie pozostawiają złudzeń,https://www.wprost.pl/kraj/12193632/migranci-odpuszczaja-nowe-raporty-sg-nie-pozostawiaja-zludzen.html,"Thu, 04 Dec 2025 13:36:00 +0100","Minister spraw wewnętrznych i administracji podpisał rozporządzenie utrzymujące obowiązywanie strefy buforowej na granicy polsko-białoruskiej przez kolejne trzy miesiące. „Ma to związek z presją migracyjną ze strony Białorusi. Strefa buforowa służy ochronie granicy państwowej oraz walce z przemytnikami, którzy podejmują po stronie polskiej osoby próbujące nielegalnie przekraczać granicę” – czytamy na rządowej stronie. Strefa buforowa na granicy z Białorusią. Nowa decyzja szefa MSWiA Przepisy będą obowiązywać do 5 marca 2026 r. Jak przypomina MSWiA, zakaz przebywania na określonym obszarze w strefie nadgranicznej, przyległej do granicy państwowej z Białorusią, obowiązuje od 13 czerwca 2024 r. i jest przedłużany co 90 dni. Został wprowadzony w związku z utrzymującym się zagrożeniem presją migracyjną ze strony Białorusi. – Z zadowoleniem obserwujemy zmniejszenie presji migracyjnej, ale nie uznajemy tego jeszcze na tym etapie za trwały proces i w związku z tym będziemy stosować wszystkie środki, które pozwoliły nam powstrzymać nielegalną migrację na tym szlaku. W 2023 roku 12 tys. ludzi przedarło się przez tę granicę i zmierzało do granicy zachodniej, w 2024 roku było to 5 tys., a w tym roku będzie około tysiąca. To jest skala sukcesu polskich służb i polskiego państwa w zakresie powstrzymania nielegalnej migracji – powiedział wiceminister spraw wewnętrznych i administracji Czesław Mroczek. Migranci odpuszczają? Nowe raporty SG Straż Graniczna na bieżąco wydaje raporty dotyczące incydentów na granicy z Białorusią. W najnowszym komunikacie poinformowano, że w środę 3 grudnia na granicy z Białorusią nie odnotowano żadnej próby nielegalnego przedostania się do Polski. Taka sama sytuacja miała miejsce dzień wcześniej. W poniedziałek 1 grudnia doszło do trzech prób sforsowania umocnień, a w kierunku polskich patroli cudzoziemcy rzucali kamieniami. Czytaj też: Coraz wiecej młodych Ukraińców w Polsce. Eksperci mówią o trendzieCzytaj też: Rewolucja przy granicy polsko-białoruskiej. Takich wieści nie było od dawna"
Polska,Ustawa łańcuchowa zawetowana. „Psy na łańcuchu gryzą najdotkliwiej”,https://www.wprost.pl/tylko-u-nas/12193629/prezydent-karol-nawrocki-zawetowal-ustawe-lancuchowa-ekspertki-bija-na-alarm.html,"Thu, 04 Dec 2025 13:26:00 +0100","Ostatnie decyzje prezydenta Karola Nawrockiego wywołały jeden z największych od miesięcy sporów dotyczących ochrony zwierząt. Z jednej strony – historyczna decyzja o zakończeniu hodowli zwierząt na futra, krok od lat oczekiwany przez organizacje prozwierzęce. Z drugiej – niespodziewane weto wobec ustawy ograniczającej trzymanie psów na łańcuchach i wprowadzającej minimalne standardy dla kojców, w których te miałyby przebywać. Prezydent argumentował, że przepisy dotyczące wspomnianych kojców były „nierealne” i „niedostosowane do możliwości opiekunów”. Same kojce porównał do kawalerek, dodając, że niewiele jest sytuacji, w których psy są na wsi źle traktowane. Jednakże ekspertki zajmujące się dobrostanem zwierząt, bezpieczeństwem publicznym i prawem widzą sprawę inaczej. Dla nich weto prezydenta to nie tylko polityczna decyzja, ale stracona szansa na poprawę życia tysięcy psów, które całe dnie spędzają przy budach – w upale, mrozie i samotności. Głosy ekspertek – pochodzące z różnych środowisk – splatają się w jedną spójną ocenę. Mówią wprost o konsekwencjach: to weto może nas wszystkich słono kosztować, bo problem psów na uwięzi to także problem bezpieczeństwa ludzi, a zwłaszcza dzieci. Psy na łańcuchach gryzą najdotkliwiej Izabela Kadłucka, psycholożka zwierząt i współautorka raportu o pogryzieniach psów, nie owija w bawełnę. – Psy, które żyją na uwięzi, gryzą najdotkliwiej. To psy sfrustrowane, pozbawione ruchu i kontaktu z ludźmi. I to właśnie one stanowią największe zagrożenie – mówi redakcji Wprost.pl. Podaje też liczby, które trudno zignorować. W 2024 roku oficjalnie zgłoszono ponad 35 tysięcy pogryzień. To więcej niż przed pandemią. Warto zaznaczyć, że na wsiach zanotowano o 20 procent więcej pogryzień niż w miastach. Kadłucka mówi, że w swojej pracy regularnie spotyka się powtarzającymi się scenariuszami. – Z mojego doświadczenia jako biegłej sądowej wynika, że psy na wsiach gryzą bardziej dotkliwie. Najczęściej, jak dzwoni do mnie policjant albo prokurator w sprawie zlecenia sporządzenia opinii po pogryzieniu dziecka, to okoliczności sprawy są podobne: pies zerwał się z łańcucha i pogryzł dziecko, albo pies wydostał się z kojca i pogryzł dziecko – relacjonuje. Krzywdzenie zwierząt na wsi problemem marginalnym? Prawniczka: nie Prezydent argumentując swoje weto zaznaczył, że nie zgadza się z poglądem, jakoby mieszkańcy polskiej wsi niewłaściwie traktowali zwierzęta. Określił to „krzywdzącym stereotypem”. Jak jednak przekonuje radczyni prawna Agata Jędroś, głowa państwa minęła się z prawdą. – Prezydent mówi, że osób źle traktujących zwierzęta jest niewiele. Niestety, to nieprawda. Jest ich dużo, a my i tak słyszymy tylko o części przypadków – stwierdza i opierając się na statystykach raportu Ekostraży i Fundacji Czarna Owca Pana Kota dodaje, że statystyczny sprawca znęcania się nad zwierzętami to właśnie mieszkaniec wsi. – Być może wynika to z tego, że przykładowo psy często nadal są tam traktowane w sposób użytkowy, niestety z tego względu także często w sposób przedmiotowy. Pies ma pilnować posesji i nie sprawiać problemu, spełniać rolę „żywego alarmu”. Potrzeby takiego zwierzaka, poza nakarmieniem i podaniem wody – a czasem nawet i z tym jest problem – nie mają często większego znaczenia – wyjaśnia prawniczka. Dodaje, że choć w większych miastach zjawisko złego traktowania zwierząt także jest widoczne, to ludzie są i tak częściej skłonni zareagować i zgłosić nieprawidłowości do właściwych organów. – Mieszkańcy miast nie dbają tak o opinię obcych im często sąsiadów, jak osoby z mniejszych społeczności, w których panują zupełnie inne, długoletnie zależności, ludzie się dobrze znają i żyją blisko siebie, boją się działań odwetowych. Sam sposób życia większości mieszkańców miast wymusza chociażby to, że z psem raczej trzeba wychodzić na zewnątrz, aby przykładowo załatwił potrzebę fizjologiczną, na osiedlach psy sąsiada są bardziej widoczne niż ukryte na posesjach wokół domów jednorodzinnych czy zabudowań gospodarskich psy na terenach wiejskich – tłumaczy. Kojce jako „miejskie kawalerki”? Ekspertki mówią jednym głosem: to nieporozumienie Prezydent argumentował, że proponowane w ustawie wymiary kojców to „miejskie kawalerki”. Zdaniem zoopsycholożki, większe kojce to nie luksus, ale element bezpieczeństwa publicznego. A prezydenckie porównanie ich do kawalerek? – Zmniejszenie wielkości kojców to nie zadbanie o rolników, jak twierdzi prezydent, to narażanie nas wszystkich, a zwłaszcza dzieci, na pogryzienia przez psy. To właśnie dzieci gryzione są najczęściej na wysokości twarzy. Czasem konieczne są przeszczepy skóry, a czasem długa rekonwalescencja – przestrzega Izabela Kadłucka Dodaje, że w jej ocenie te „miejskie kawalerki” dla psów są konieczne, by liczba pogryzień się zmniejszyła. – Proszę pamiętać, że ludzie ze swojej kawalerki wychodzą na zewnątrz, a psy czasem z kojca nie wyjdą nigdy, więc ogólnie to nie jest trafne porównanie – stwierdza. Prawniczka widzi w dużych kojcach nie tylko komfort, ale także narzędzie ochrony przed nadużyciami. – Jeśli kojec ma być legalną formą utrzymania psa, musi mieć sensowny rozmiar. W przeciwnym razie pies dalej cierpi, tylko w sposób „przepisowy” – dodaje. Warto tym samym przypomnieć, że trzymanie psów w kojcach nie miało być alternatywą dla łańcucha. – Kojec nie powinien stanowić stałej, codziennej formy utrzymania zwierzęcia ani zastępować planowanego zakazu trzymania psów na uwięzi. Obowiązkiem każdego właściciela lub opiekuna jest bowiem zapewnienie psu dobrostanu, w tym codziennego ruchu – podkreśla dla Wprost.pl Fundacja Viva!. Działaczki krytykują propozycję Nawrockiego. „Zaproszenie do nadużyć” Prezydent Karol Nawrocki, odrzucając tzw. ustawę łańcuchową zaproponował własną. Fundacja Viva! zwraca uwagę na jedno z najniebezpieczniejszych sformułowań w prezydenckim projekcie ustawy: zapis o „dostosowaniu istniejącej budy”. – W praktyce może to oznaczać, że kojce będą mogły być tak małe, iż nie zapewnią psom minimalnych potrzeb ani realnego poprawienia ich warunków życia – ostrzega Anna Zielińska, wiceprezeska Vivy!. Agata Jędroś dodaje do tego szerszy kontekst. – Problemem nie są tylko przepisy. Problemem jest to, że organy ich nie egzekwują. Spotkałam się z policjantami, którzy po raz pierwszy czytali ustawę o ochronie zwierząt… po 20 latach jej obowiązywania – wyznaje. – Możemy uchwalić najlepsze przepisy na świecie, ale jeśli pozostaną tylko na papierze, los zwierząt się nie zmieni – podsumowuje prawniczka. Weto prezydenta będzie poddane głosowaniu Nie tylko prozwierzęcy działacze czy miłośnicy czworonogów są rozczarowani wetem Karola Nawrockiego. Włodzimierz Czarzasty, marszałek Sejmu stwierdził wprost – decyzja prezydenta o odrzuceniu ustawy łańcuchowej jest „absolutnie niezrozumiała”. – Dam do druku oraz skieruję na komisję kwestię związaną z wetem w stosunku do tych ustaw. Ustawa łańcuchowa przejdzie do komisji nadzwyczajnej ds. ochrony zwierząt – przekazał Włodzimierz Czarzasty. Jak zaznaczył marszałek Sejmu, „argumenty za wetem do ludzi nie przemawiają”. – Absurdom mówimy: Nie – stwierdził polityk. Czytaj też: Opozycja wściekła po decyzji prezydenta. Gorący spór o prawa zwierzątCzytaj też: Koniec z hodowlą zwierząt na futra. Związkowcy dziękują... Nawrockiemu"
Polska,Tusk chce utajnienia części sejmowych obrad. „Przedstawię pilną informację”,https://www.wprost.pl/polityka/12193620/tusk-zwrocil-sie-do-czarzastego-chce-utajnienia-czesci-sejmowych-obrad.html,"Thu, 04 Dec 2025 13:14:00 +0100","„Zwróciłem się do marszałka Włodzimierza Czarzastego z wnioskiem o utajnienie pierwszego piątkowego punktu posiedzenia Sejmu, podczas którego przedstawię pilną informację dot. bezpieczeństwa państwa” – zapowiedział na X Donald Tusk. Nie ujawnił jednak żadnych szczegółów. Piątkowe obrady Sejmu Do ogłoszenia „pilnej informacji” dojdzie w trakcie 47. posiedzenia izby niższej. Podczas obrad parlamentarzyści będą głosować m.in. nad poprawkami dot. budżetu na rok 2026. Media (m.in. Polskie Radio 24) sugerują, że zapowiedź szefa rządu może mieć związek z działaniami hybrydowymi, na które Rosja coraz częściej decyduje się w ostatnim czasie. Chodzi o akty dywersji (m.in. ten w miejscowości Mika na Mazowszu, gdzie zdetonowano fragment szyn) 5 grudnia odbędą się też pierwsze czytania m.in. nowelizacji ustawy o funkcjonowaniu banków spółdzielczych, ich zrzeszaniu się i bankach zrzeszających czy projektu ustawy o związkach partnerskich. Czwartkowy szczyt medyczny. Donald Tusk o kondycji NFZ: Fundusz jest wypłacalny W czwartek (4 grudnia) odbył się zaś szczyt medyczny („Bezpieczny Pacjent”) z udziałem ministry zdrowia Jolanty Sobierańskiej-Grendy (organizatorki wydarzenia) i m.in. premiera. Tusk zaczął swoje przemówienie od stwierdzenia, że przed spotkaniem otrzymał informację, iż Narodowy Fundusz Zdrowia jest „nie tylko wypłacalny”, ale „jest także rzetelnym płatnikiem w zakresie umów i nadwykonań nielimitowanych”. – Nie ma żadnego powodu, żebyśmy opuścili ręce i mówili, że nie damy rady. Jeśli w 2023 r. mieliśmy 185 miliardów złotych wykonania, w 2024 było to 211 mld zł, a w tym roku 237 mld zł – to pokazuje realny wzrost wydatków przy radykalnym spadku inflacji – zapewniał szef rządu. Przyszłoroczny deficyt NFZ tymczasem, według szacunków, może wynieść około 23 mld zł. twitterCzytaj też: Ustawa łańcuchowa zawetowana. „Psy na łańcuchu gryzą najdotkliwiej”Czytaj też: Pilny alert RCB. „Unikaj aktywności na zewnątrz”"
Polska,Matka zgłosiła zaginięcie córki i syna. Wstrząsające zgłoszenie. „Nie wiem co się z nimi stało”,https://www.wprost.pl/kraj/12193599/piaseczno-matka-przezyla-chwile-grozy-ona-spala-a-jej-dzieci-poszly-do-sklepow-z-zabawkami.html,"Thu, 04 Dec 2025 13:04:00 +0100","W sobotę 29 listopada oficer dyżurny komendy w Piasecznie otrzymał zgłoszenie od zrozpaczonej matki. Kobieta obudziła się i zorientowała, że w mieszkaniu nie ma jej dzieci w wieku trzech i ośmiu lat. Matka była przerażona i nie mogła wydusić z siebie słowa. Informacja o zaginięciu została przekazana do wszystkich patroli będących w służbie. Piaseczno. Matka nie mogła znaleźć dzieci po przebudzeniu. Po dwóch godzinach przyszedł telefon Policjanci otrzymali wiadomość na temat rysopisu oraz prawdopodobnego ubioru dzieci i rozpoczęli intensywne poszukiwania. Niestety, nie było wiadomo ani dokąd mogły udać się dzieci, ani też co mogło się wydarzyć. Po dwóch godzinach od zgłoszenia kobiety na numer alarmowy zadzwoniła klientka jednego sklepu w piaseczyńskim centrum handlowym. Zwróciła ona uwagę na dwójkę małych dzieci poruszających się bez opieki po terenie obiektu, co wzbudziło jej podejrzenia. Na miejsce zdarzenia natychmiast zostali zadysponowani funkcjonariusze, którzy potwierdzili, że to poszukiwane rodzeństwo. Jak się okazało, dzieci wykorzystały sen matki, opuściły mieszkanie i udały się do centrum handlowego, gdzie odwiedzały kolejne sklepy z zabawkami. Policja zauważyła, że przez długi czas nikt nie zwrócił uwagi na dzieci, które samotnie spacerowały po pasażach i parkingu centrum. Apel policji Policja apeluje, aby zwracać uwagę na otoczenie i reagować w przypadku zaobserwowania dzieci bez opiekuna w miejscu publicznym. „Nie bójmy się zadzwonić na numer alarmowy 112, jeśli coś nas niepokoi – nawet jeśli sytuacja okaże się niegroźna, lepiej zapobiec niż później żałować, że nie podjęło się żadnych działań” – radzą funkcjonariusze. Z kolei w kontekście rodziców policja sugeruje, aby: zamykać drzwi wejściowe do domu i mieszkania; nauczyć dziecko podstawowych danych, takich jak adres zamieszkania, numer telefonu do rodziców, czy informację, jak wezwać pomoc; a także przeprowadzić z dziećmi rozmowy dotyczące bezpieczeństwa, tłumacząc im, gdzie wolno chodzić, a gdzie nie. Czytaj też: Zgadnij wieczorynkę! 15 nostalgicznych pytańCzytaj też: Rewolucja w przedszkolach? MEN rozważa poważne zmiany. „Szkodliwy dla dzieci dokument”"
Polska,Wędkarz złowił gigantycznego granika. Wcześniej zerwał haczyk na innej rybie,https://www.wprost.pl/zycie/12193554/rekordowy-polow-granika-na-florydzie-wedkarz-skomentowal-nowe-zasady.html,"Thu, 04 Dec 2025 12:47:00 +0100","Poprzedni rekord dla tego gatunku ryby pochodził z 2014 roku i wynosił 89 cm, więc łatwo zauważyć, że tamten wynik został pobity z ogromnym zapasem. Co istotne, wkrótce kolejni wędkarze będą mogli jeszcze poprawić to osiągnięcie. Ortiz wypuścił bowiem swoją zdobycz z powrotem do wody po jej zmierzeniu. Floryda. Rekordowy połów granika W przeciwieństwie do tradycyjnych rekordów wędkarskich, kiedy ryby muszą być ważone na brzegu i często zabijane w trakcie połowu, rekordy długości można mierzyć na łodzi zgodnie z przepisami IGFA. – Wiele osób – w tym i ja – po prostu nie zdawało sobie z tego sprawy – podkreślał wędkarz, mówiąc o rekordach długości. – Spotykamy się z wyłączeniami i innymi ograniczeniami, więc moim zdaniem, z punktu widzenia ochrony przyrody, to ma sens… Dzięki rekordom długości ta ryba przeżywa. A przynajmniej dałem jej jak najwięcej szans na przeżycie – zaznaczał. Benny Ortiz to prawnik, który dorastał w stanie Nowy Jork, łowiąc ryby w Górach Catskill. W słonej wodzie po raz pierwszy zanurzył wędkę 18 lat temu, gdy przeprowadził się na Florydę. Przed 5 laty zmienił metodę połowu: zrezygnował z przynęty, by stosować slow jigging, znany z mniejszego wysiłku fizycznego. Największy granik świata. Rekordu mogło nie być – Sprzęt, którego używamy, jest bardzo lekki. Wędki są malutkie, a żyłki cienkie. Wielu osobom może się to wydawać niezrozumiałe, ale to połączenie umiejętności, finezji i mocy, które razem tworzą całość, pozwalającą złowić rybę… To sport, coś jak wędkarstwo muchowe czy łucznicze polowanie – tłumaczył Ortiz. Do rekordu mogło nie dojść, gdyby nie odrobina szczęścia. Wędkarz tego dnia złamał haczyk, łowiąc lucjana czerwonego. Sam zwykle łowi na czterech haczykach i tego uczy też początkujących kolegów. Wszystko działo się jednak na tyle szybko, że nie wymienił zestawu. Gdyby to zrobił, jego rekord by się nie liczył. Przepisy IGFA ograniczają bowiem do maksymalnie trzech haczyków. Do szczęśliwego połowu doszło około 100 mil wgłąb oceanu, na wysokości Madeira Beach na Florydzie. Czytaj też: Legendarny wędkarz złowił dwa gigantyczne karpie. „Tak to się robi”Czytaj też: Złowił tuńczyka o wadze bliskiej 700 kg. Tego rekordu do dziś nie pobito"
Polska,Pilny alert RCB. „Unikaj aktywności na zewnątrz”,https://www.wprost.pl/kraj/12193524/alert-rcb-dla-jednego-powiatu-w-polsce-unikaj-aktywnosci-na-zewnatrz.html,"Thu, 04 Dec 2025 12:29:00 +0100","W czwartek 4 grudnia Rządowe Centrum Bezpieczeństwa wydało alert, który został skierowany do mieszkańców powiatu nyskiego (województwo opolskie). „Uwaga! Dziś (04.12) prognozowana jest zła jakość powietrza w zakresie pyłu zawieszonego PM10 (smog). Unikaj aktywności na zewnątrz” – czytamy w treści rozesłanej wiadomości. Kolejny alert RCB tylko dla jednego powiatu. „Unikaj aktywności na zewnątrz” Kilka dni temu, 1 grudnia, alert o tej samej treści został wysłany do odbiorców w powiecie żywieckim (województwo śląskie). Jak przypomina tvn24.pl, PM10 jest jednym ze składników smogu, zawiera m.in. substancje toksyczne. „Smog tworzy się w wyniku mieszania się dymu, pyłów i innych zanieczyszczeń z mgłą lub wilgocią w powietrzu. Wysokie stężenie PM10 jest wskaźnikiem złej jakości powietrza i może powodować problemy zdrowotne, jak podrażnienie dróg oddechowych, kaszel i zaostrzenie astmy” – czytamy. Alert RCB, czyli system powiadamiania o zagrożeniach. „Sytuacje nadzwyczajne” Alert Rządowego Centrum Bezpieczeństwa to system SMS-owego powiadamiania ludności o zagrożeniach. Jest wykorzystywany w „sytuacjach nadzwyczajnych, wtedy, gdy występuje prawdopodobieństwo bezpośredniego zagrożenia życia lub zdrowia” na konkretnym obszarze. Jak czytamy na rządowej stronie, alert RCB powstaje na podstawie informacji o potencjalnych zagrożeniach otrzymywanych z ministerstw, służb np. policji, straży pożarnej, straży granicznej, urzędów i instytucji centralnych, np. Instytutu Meteorologii i Gospodarki Wodnej oraz urzędów wojewódzkich. „Rządowe Centrum Bezpieczeństwa 24 godziny na dobę przez 7 dni w tygodniu monitoruje sytuację pod kątem wystąpienia różnego rodzaju zagrożeń i w razie potrzeby uruchamia alert” – podano w komunikacie. Czytaj też: W Krakowie zderzyły się tramwaje. Co najmniej 35 rannychCzytaj też: Zabił, poćwiartował i zakopał. Wstrząsająca zbrodnia w Słupsku"
Polska,"Morawiecki reaguje na ruch prokuratora generalnego. „Donaldowi została tylko prokuratura, żałosne”",https://www.wprost.pl/kraj/12193500/morawiecki-reaguje-na-ruch-prokuratora-generalnego-donaldowi-zostala-tylko-prokuratura-zalosne.html,"Thu, 04 Dec 2025 12:03:00 +0100","Prokuratura Krajowa poinformowała, że „Prokurator Generalny Waldemar Żurek przekazał w czwartek 4 grudnia marszałkowi Sejmu Włodzimierzowi Czarzastemu informacje dotyczące przedstawienia Mateuszowi M., Mariuszowi B. i Krzysztofowi A. – byłym członkom rządu – zarzutów popełnienia przestępstw związanych z zajmowanymi przez nich stanowiskami”. Morawiecki ma status podejrzanego w postępowaniu w związku z zajmowanym stanowiskiem premiera. W przypadku Błaszczaka również miał status podejrzanego, a obecnie oskarżonego w związku z pełnioną funkcją w MON. Ardanowski ma z kolei status podejrzanego w związku z zajmowanym stanowiskiem ministra rolnictwa i rozwoju wsi. Komunikat prokuratury ws. Morawieckiego, Błaszczaka i Ardanowskiego W komunikacie podkreślono m.in., że „Sejm rozpoznając wnioski o uchylenie immunitetu, wypowiedział się wyłącznie w zakresie wyrażenia zgody na pociągnięcie tych osób do odpowiedzialności karnej, nie zajmując stanowiska co do ewentualnej ich odpowiedzialności konstytucyjnej”. „Informacje te mogą stanowić podstawę do rozważenia przez Sejm, czy opisane w postanowieniach o przedstawieniu zarzutów ewentualne naruszenia prawa, dokonane w związku z zajmowanymi stanowiskami, mogą wypełniać znamiona deliktu konstytucyjnego, a tym samym czy zachodzą przesłanki do pociągnięcia polityków do odpowiedzialności konstytucyjnej przed Trybunałem Stanu” – dodano. Były premier zabrał głos „Byli członkowie rządu PiS: Mateusz M., Mariusz B. i Krzysztof A. – usłyszeli zarzuty związane z pełnionymi funkcjami. To pierwszy krok do Trybunału Stanu. Rozliczenia trwają” – skomentował rzecznik rządu Adam Szłapka. „Upadłość systemu ochrony zdrowia, najdroższe święta w historii, Donaldowi została tylko prokuratura, żałosne” – napisał w mediach społecznościowych Mateusz Morawiecki. Czytaj też: Były wiceminister finansów z zarzutami. Grozi mu do 8 lat więzieniaCzytaj też: Zaskakująca szczerość posła. Ta afera może zatopić PiS"
Polska,Dlaczego kot mruczy? To nie tylko objaw szczęścia. Lekarka weterynarii wyjaśnia,https://www.wprost.pl/kraj/12193452/dlaczego-kot-mruczy-lekarka-weterynarii-ostrzega-cos-bardzo-boli.html,"Thu, 04 Dec 2025 11:25:00 +0100","Dorota Sumińska za pośrednictwem kanału „Zwierzę Ci się” w serwisie YouTube dzieli się radami, które pozwalają właścicielom zwierząt lepiej zrozumieć ich podopiecznych. W jednym z niedawno opublikowanych krótkich nagrań lekarka weterynarii odpowiedziała na pytanie, które mogłoby wydawać się banalne: „Dlaczego pies ziewa?”. Dlaczego pies ziewa? Lekarka weterynarii zwraca uwagę na ważny sygnał Ale odpowiedź nie jest taka prosta, jak mogłoby się wydawać. Jak się okazuje, psy ziewają nie tylko dlatego, że są śpiące. Mogą w ten sposób wysyłać ważny sygnał do właścicieli. – Pies ziewa wtedy, kiedy jest już zirytowany sytuacją. Prosi, żeby skończyła się ta sytuacja, żebyśmy przestali robić coś, co mu nie pasuje. Zaczyna ziewać i mówić: „Wreszcie skończ już, wstydu oszczędź” – wyjaśniła ekspertka. Dlaczego koty mruczą? Nie tylko z radości. Ekspertka podpowiada Dorota Sumińska zwróciła także uwagę na sygnał wysyłany przez koty, który w powszechnym odbiorze wydaje się być przejawem dobrego samopoczucia. I chociaż często tak właśnie jest, to również może być lampką ostrzegawczą. Dlaczego koty mruczą? – Z dwóch powodów. Albo ze szczęścia i rozanielenia, albo z bólu – powiedziała lekarka weterynarii. – I trzeba o tym pamiętać, że zdarzają się takie koty, które wtedy, kiedy je coś bardzo boli, też mruczą. Ale wtedy mają zupełnie inną postawę, pozycję, jaką przyjmują, więc będzie to do rozróżnienia dla opiekuna – podkreśliła. Pod nagraniem pojawiły się reakcje internautów, którzy dzielili się doświadczeniami ze swoimi pupilami. „Moje mruczą z w pełni odwzajemnionej miłości, czyli ze szczęścia”, „Moja kotka burczy, jak jest niezadowolona. Zawsze mnie tym rozśmiesza, uważa że robi na mnie wrażenie” – czytamy w komentarzach. Czytaj też: Szczury w ogrodzie? Jeden produkt z łazienki je odstraszy w sekundę!Czytaj też: Czy twój pies jest geniuszem? Powinien mieć te trzy cechy"
Polska,"Lider WOŚP ujawnił, jaką dostał wiadomość. „To jest prawda, której nigdy nie zapomnę”",https://www.wprost.pl/kraj/12193443/34-final-wosp-coraz-blizej-jerzy-owsiak-zabral-glos.html,"Thu, 04 Dec 2025 11:12:00 +0100","25 stycznia 2026 roku odbędzie się 34. Finał WOŚP. Od grudnia 2025 r. można z kolei wystawiać i licytować przedmioty i aktywności, z których środki zostaną potem przeznaczone na Wielką Orkiestrę Świątecznej Pomocy. WOŚP zagra w przyszłym roku w 24 krajach poza Polską, w tym po raz pierwszy zagra na Malcie i w Indiach. Wielka Orkiestra Świątecznej Pomocy będzie m.in. obecna na obu biegunach: Polskiej Stacji Arktycznej im. H. Arctowskiego oraz Polskiej Stacji Polarnej Horsund. 34. Finał WOŚP coraz bliżej. Jaki jest cel zbiórki? Celem zbiórki jest gastroenterologia dziecięca. Motto akcji to „Zdrowe brzuszki naszych dzieci”. Zebrane środki zostaną przeznaczone na zakup sprzętu do diagnostyki i leczenia chorób przewodu pokarmowego u najmłodszych pacjentów, co będzie stanowić wsparcie dla około 1,2 – 1,5 miliona dzieci, cierpiących na schorzenia gastroenterologiczne. Jerzy Owsiak przypomniał na konferencji prasowej w sobotę, że sprzęt dla gastrologii dziecięcej był już kupowany 10 lat temu, ale przez ten czas „technologia poszła do przodu, w związku z tym chce jeszcze raz zająć się tym tematem”. Lider WOŚP zaprezentował tego dnia nowy plakat, którego wzór będzie się również znajdował na puszkach. Uratował go sprzęt od Wielkiej Orkiestry Świątecznej Pomocy. Napisał do Jerzego Owsiaka Owsiak w środę ujawnił maila, którego dostał. Jedna z osób napisała do niego, że dzięki sprzętowi WOŚP udało się go uratować. „Gdyby nie Pan i Orkiestra, nie byłoby mnie dziś tutaj. I to jest prawda, której nigdy nie zapomnę” – brzmi fragment wiadomości. Fabian zaznaczył, że uratowali go profesorowie Maruszewski i Burczyński wraz ze swoim zespołem. Przyznał też, że kiedy ich widzi „łzy lecą same, a serce wtedy bije inaczej”. Czytaj też: Tak WOŚP zareagowała na akcję Biedronia. Padły gorzkie słowaCzytaj też: Jerzy Owsiak opublikował wiadomość od internauty. „Zaczepił mnie na korytarzu gość”"
Polska,Były wiceminister finansów z zarzutami. Grozi mu do 8 lat więzienia,https://www.wprost.pl/kraj/12193392/byly-wiceminister-finansow-z-zarzutami-grozi-mu-do-8-lat-wiezienia.html,"Thu, 04 Dec 2025 10:29:00 +0100","Byłego wiceministra finansów Konrada R. oskarża się o przyjmowanie korzyści majątkowe w zamian za pośrednictwo w załatwieniu różnych spraw dla przedsiębiorców. Polityk ten sprawował swoją funkcję w latach 2015-2016 w rządzie Beaty Szydło. Oszacowano, że miał przyjąć łączną sumę 1,572,961 zł. Informację o zarzutach ogłosił w sieci rzecznik prasowy ministra koordynatora służb specjalnych Jacek Dobrzyński. Zarzuty dla byłego wiceministra finansów Śledztwo w sprawie nielegalnej działalności Konrada R. od 2022 roku prowadzą łódzcy funkcjonariusze Centralnego Biura Antykorupcyjnego. Z ich ustaleń wynika, że podejrzany miał powoływać się na swoje wpływy m.in. w Kancelarii Premiera, Narodowym Banku Polskim czy Komisji Nadzoru Finansowego. Po otrzymaniu łapówki R. miał pośredniczyć w najróżniejszych kwestiach. Przykładowo angażował się w spór prawny między spółkami z sektora prywatnego, a spółką Skarbu Państwa. Za swoje czyny usłyszał zarzut z art. 230 § 1 kk, dotyczący przyjęcia korzyści majątkowej, powołując się na wpływy w instytucjach państwowych. Grozi mu za to kara pozbawienia wolności od sześciu miesięcy do ośmiu lat. Co ciekawe, prokuratura nie zdecydowała się na zastosowanie środków zapobiegawczych wobec byłego wiceministra. Decyzja może zaskakiwać w kontekście ucieczki Marcina Romanowskiego na Węgry, gdzie poseł PiS otrzymał już azyl. Odpowiadać na prokuratorskie zarzuty nie zamierza też Zbigniew Ziobro, również z PiS. On także przebywa obecnie na Węgrzech i nie zanosi się na to, by w najbliższym czasie wrócił do Polski. Kim jest Konrad R? N stronie internetowej CBA czytamy, że Konrad R. pełnił funkcję wiceministra finansów w rządzie Beaty Szydło w latach 2015-2016. W okresie od 2015 do 2020 r. był członkiem Narodowej Rady Rozwoju przy Prezydencie RP. Pełnił również funkcje zarządcze, nadzorcze i doradcze w spółkach notowanych na Giełdzie Papierów Wartościowych w Warszawie, Nowojorskiej Giełdzie Papierów Wartościowych (NYSE) oraz Londyńskiej Giełdzie Papierów Wartościowych (LSE). Dodatkowo R. pełnił funkcję wiceprezesa i dyrektora finansowego Banku Ochrony Środowiska, kierował radą nadzorczą Domu Maklerskiego BOŚ, a następnie związał się z branżą surowcową jako wiceprezes kanadyjskiej spółki Miedzi Copper Corporation. W mediach występuje jako komentator oraz ekspert ekonomiczny. Współpracuje z międzynarodowymi środowiskami akademickimi. Czytaj też: Zaskakująca szczerość posła. Ta afera może zatopić PiSCzytaj też: Niespodziewany zwrot w sprawie Romanowskiego. Wniosek zablokowany"
Polska,Arcybiskup udzielił dyspensy na piątek 5 grudnia. Obowiązuje tylko lokalnie!,https://www.wprost.pl/kraj/12193383/barborka-arcybiskup-udzielil-dyspensy-na-pokarmy-miesne.html,"Thu, 04 Dec 2025 10:25:00 +0100","Na stronie archidiecezji katowickiej opublikowano dekret biskupi z 27 listopada, w którym mowa o uroczystościach barbórkowych. W związku z przypadającym na 4 grudnia świętem górników, zdecydowano się na udzielenie dyspensy na piątek 5 grudnia. Tego dnia wyjątkowo nie będzie obowiązywał zakaz spożywania pokarmów mięsnych. Barbórka. Dyspensa w archidiecezji katowickiej Z dyspensy udzielonej przez arcybiskupa Andrzeja Przybylskiego będą mogli jednak skorzystać tylko ci wierni, którzy w piątek faktycznie będą przebywać na terenie archidiecezji katowickiej. Przykładowo mieszkańcy diecezji gliwickiej nadal będą musieli przestrzegać zasady piątkowej wstrzemięźliwości. W swoim dekrecie metropolita katowicki prosił, by w zamian za dyspensę wierni wykonali drobny gest o charakterze duchowym lub charytatywnym. Jako przykłady podał modlitwę w intencji papieża, Kościoła lub pomoc potrzebującym. Dyspensa nie jest więc w tym wypadku wyłącznie zgodą na pokarmy mięsne, ale też pewnym zobowiązaniem. Piątkowy post i dyspensa biskupia Według Kodeksu Prawa Kanonicznego wierni po ukończeniu 14. roku życia są zobowiązani do piątkowej wstrzemięźliwości od spożywania mięsa. To nie tylko kwestia tradycji, ale też dyscypliny – ma pomóc w zwróceniu uwagi na kwestie duchowe, a nie tylko doczesne przyjemności. Dyspensa biskupia jest formą odstępstwa od zasady wstrzemięźliwości. Obowiązuje jednak tylko lokalnie i wierni z innych diecezji powinni śledzić komunikaty na stronach internetowych swoich parafii, jeżeli chcą dowiedzieć się o sytuacji u siebie. Barbórka. Święto nie tylko górników Barbórka przypada co roku 4 grudnia, w dniu świętej Barbary. Jest tradycyjnym świętem górników, ale tego dnia świętują również geolodzy i inne osoby wykonujące zawody związane z poszukiwaniem paliw kopalnych, a wiec także ropy naftowej czy gazu. Tradycyjnie Barbórka zaczyna się uroczystą msza świętą w kościele lub w cechowni (pomieszczeniu w kopalni, w którym górnicy zbierają się przez zjazdem pod ziemie) przy figurze świętej Barbary. Po mszy świętej górnicze orkiestry przechodzą ulicami górniczych osiedli maszerując w głośnej paradzie, której stałym elementem jest odegranie górniczego hymnu. Jedna z najsłynniejszych w Polsce tego typu parad przechodzi co roku przez katowickie osiedle Nikiszowiec. Górnicy świętują Barbórkę ubrani w tradycyjny górniczy mundur z charakterystycznym górniczym czako (nakryciem głowy). Zwyczaj noszenia munduru wprowadzono na Górnym Śląsku w XVIII wieku. Jego wzór pochodzi z niemieckiego Zagłębia Ruhry. Na górniczym mundurze znajduje się zwykle górnicze godło przedstawiające dwa skrzyżowane górnicze narzędzia, nazywana popularnie młotkami, żelazko i perlik. Czytaj też: Odprawy dla górników zbyt wysokie? Polacy nie mają wątpliwościCzytaj też: Barbórka pod znakiem zapytania. JSW tnie koszty po miliardowej stracie"
Polska,Zderzenie pod Warszawą. Korek na 20 km na S2,https://www.wprost.pl/kraj/12193317/warszawa-korek-na-s2-po-wypadku-mial-20-km-dlugosci.html,"Thu, 04 Dec 2025 10:03:00 +0100","W czwartek 4 grudnia chwilę przed godziną 6.10 na trasie S2, kilometr za Konotopą w stronę Opaczy, doszło wypadku – przekazał portalowi warszawa.naszemiasto.pl młodszy aspirant Paweł Chmura z Komendy Stołecznej Policji. Zderzył się TIR oraz dwa samochody osobowe. Na miejscu pojawiły się policja i służba autostradowa, które zabezpieczały miejsce kolizji oraz kierowały ruchem. Warszawa. Korek na S2 po wypadku. Miał 20 km długości Ze wstępnych ustaleń wynika, że do zdarzenia doszło podczas zmiany pasa ruchu przez ciężarówkę. Kierowca nie zauważył auta jadącego prawym pasem i zepchnął je na pobocze. Pojazd uderzył z kolei w następny. Uszkodzone samochody nie były w stanie zjechać na pobocze i zostały na lewym i środkowym pasie, całkowicie je blokując. Pojazdy czekały na usunięcie przez lawetę. Z kolei TIR zjechał kilkadziesiąt metrów dalej na pas awaryjny. Kierowcy biorący udział w kolizji byli trzeźwi – podało TVP3 Warszawa. Wydarzenie spowodowało korek. Na autostradzie A2 zaczął się na wysokości węzła w Pruszkowie, a zator na trasie S8 był od Bemowa. Początkowo kierowcy mieli w obie strony około siedmiu kilometrów zatoru. Z czasem korek miał prawie 20 kilometrów i sięgał Grodziska Mazowieckiego. GDDKiA przewidywała czas utrudnień na dwie godziny. Czytaj też: W Krakowie zderzyły się tramwaje. Co najmniej 35 rannychCzytaj też: Karambol na A4. Auta wjeżdżały w siebie jedno po drugim"
Polska,Szkolny quiz ortograficzny. Uwaga na natrętny dylemat. Zgarniesz 10/10?,https://www.wprost.pl/edukacja/12193299/quiz-ortograficzny-jak-szkolne-dyktando-uwaga-na-byki.html,"Thu, 04 Dec 2025 09:55:00 +0100","Najnowszy quiz ortograficzny przed Wami. Sprawdźcie się w naszym teście z języka polskiego i dajcie znać, jak Wam poszło. Źródło: WPROST.pl"
Polska,Piraci zaatakowali statek u wybrzeży Afryki. Polak zakładnikiem,https://www.wprost.pl/swiat/12193302/9-marynarzy-porwanych-przez-piratow-na-pokladzie-polak.html,"Thu, 04 Dec 2025 09:54:00 +0100","W środę piraci zaatakowali tankowiec CGAS SATURN w Zatoce Gwinejskiej u wybrzeży Gwinei Równikowej. Jednostka pływa pod banderą Portugalii i należy do duńskiej firmy Christenia Gas. Atak piratów na CGAS SATURN. Polak porwany Christienia Gas przekazała, że porwano 9 marynarzy. Rzecznik MSZ Maciej Wewiór w rozmowie z Polsat News potwierdził, że wśród porwanych jest obywatel Polski. „Dla dobra sprawy nie możemy na razie udzielać szczegółowych informacji. W MSZ został powołany specjalny zespół do zajmowania się tą sprawą” – powiedział w TVP Info rzecznik resortu. Czterech marynarzy pozostało na pokładzie. Są bezpieczni, ale jeden z nich doznał lekkich obrażeń i udzielono mu pomocy medycznej na pokładzie. Następnie statek odpłynął w bezpieczne miejsce. twitter „Zespół reagowania kryzysowego pozostaje w kontakcie ze wszystkimi odpowiednimi władzami, które zostały powiadomione natychmiast po incydencie. Firma pozostaje w bliskim kontakcie z rodzinami marynarzy, aby wesprzeć ich w tym niezwykle trudnym czasie” – czytamy w oświadczeniu firmy Christienia Gas. Zatoka Gwinejska jest głównym ogniskiem ataków piratów, a większość incydentów ma miejsce w delcie Nigru w Nigerii. Międzynarodowe Biuro Morskie informowało, że w ciągu pierwszych dziewięciu miesięcy 2025 roku w regionie zgłoszono 15 incydentów. Dziesięć miało miejsce na wodach terytorialnych, przez co uznaje się je za rozbój z bronią w ręku, a pozostałe pięć zakwalifikowano jako piractwo. Porwania w Zatoce Gwinejskiej W 2021 roku piraci porwali polskiego marynarza u wybrzeży Nigerii. Było to szóste porwanie obywateli RP w Zatoce Gwinejskiej od 2013 r. W styczniu 2022 r. MSZ przekazało, że Polak został uwolniony i wrócił do kraju w dobrym stanie. Czytaj też: Kolejny statek zaatakowany przez piratów w Zatoce Adeńskiej. Odbili go AmerykanieCzytaj też: Porwanie statku w Zatoce Gwinejskiej. Polak uprowadzony przez piratów odzyskał wolność"
Polska,„Czuję się coraz bardziej Polakiem”. Meksykanin szczerze o życiu w naszym kraju,https://www.wprost.pl/kraj/12193050/rozmowa-wprost-meksykanin-opowiada-o-zyciu-w-polsce.html,"Thu, 04 Dec 2025 09:37:00 +0100","Ramses do Polski przybył zaraz po skończonych we Francji studiach. To w tym kraju poznał swoją żonę. Obecnie pracuje w międzynarodowej korporacji w Warszawie. 32-latek nie ukrywa, że Meksyk zawsze będzie dla niego ważnym miejscem. Ale to właśnie w Polsce ułożył sobie życie. – W Meksyku zawsze będę miał gdzie wrócić, ale teraz wszystko mam tutaj – żonę, pracę, kolegów. Mieszkam w Warszawie i czuję, że to jest mój dom – mówi z uśmiechem. Jego historia jest jednocześnie codziennością wielu imigrantów: wybór nowego kraju, budowanie relacji od zera, uczenie się języka, oswajanie obyczajów. „Polacy to doceniają” Opanowanie polskiego zajęło mu lata i wciąż jest procesem. Ramses przyznaje, że mówi coraz lepiej, ale stres – zwłaszcza w oficjalnych sytuacjach – nadal mu towarzyszy. – Polski jest bardzo trudny. Polacy to wiedzą, dlatego doceniają, kiedy imigranci starają się mówić w ich języku. Ale ja wciąż się stresuję, kiedy mówię. Cały czas się uczę. Dla mężczyzny nauka ma jeszcze jeden wymiar – będzie musiał zdać oficjalny egzamin językowy, jeśli podejmie starania o obywatelstwo. Największa tęsknota? Rodzina Choć zakochał się w Polsce, jedno wciąż jest dla niego trudne – odległość do bliskich. – Najbardziej brakuje mi mamy i babci. One są starsze, trudno im podróżować do Polski. A loty do Meksyku są drogie i zawsze z przesiadką. Rozmawiamy przez telefon, ale to nie to samo. Zapytany o różnice kulturowe, Ramses przyznaje, że Polska i Meksyk mają wiele wspólnego religijnie, ale życiowe podejście bywa odmienne. – W Meksyku dużo ludzi jest biednych, więc uczą się cieszyć z małych rzeczy. Jesteśmy chyba bardziej pozytywni niż Polacy. Ale ostatnio… sam zaczynam więcej narzekać. Chyba powoli staję się Polakiem – żartuje. Rozmawiamy też o społeczno-politycznych wyzwaniach. – Głosowanie jest ważne, ale siedem lat żyłem bez tej możliwości. Bardziej doskwiera to, że imigrantom spoza UE trudno otworzyć firmę albo dostać kredyt. Brakuje też naszej reprezentacji społecznej. Dodaje, że mit o „łatwym obywatelstwie” to fikcja. Trudna i długa droga do polskiego paszportu Proces legalizacji pobytu Ramses opisuje jako mozolny. – Najpierw karta czasowa, na nią czeka się miesiącami albo latami. Potem po kilku latach karta stałego pobytu. Dopiero po kolejnych dwóch, trzech latach można prosić o obywatelstwo. To razem minimum siedem-dziewięć lat. I jeszcze trzeba zdać egzamin z polskiego na B1. To wcale nie jest łatwe. W Polsce polaryzacja polityczna jest dość zauważalna. Zwraca na nią uwagę również Ramses. – Widziałem w internecie bardzo agresywne komentarze o polityce, szczególnie przy okazji ostatnich wyborów. Ludzie obrażają się tylko dlatego, że myślą inaczej. To smutne, bo Polska ma wielki potencjał, ale część polityków buduje podziały. Najbardziej dotknęły go nastroje związane z kampanią wyborczą i debatą o migracji. – Niektóre grupy atakowały nie „nielegalną migrację”, tylko imigrantów ogólnie. Ludzi o innym kolorze skóry. Przez dwa, trzy tygodnie nie chciałem wychodzić z domu po zmroku, bo nie czułem się komfortowo – przyznaje, mając na myśli obywateli angażujących się w inicjatywę Patrole Obywatelskie. Mimo trudnych doświadczeń Ramses podkreśla, że w skali globalnej Polska to kraj stabilny i bezpieczny. – Dużo Polaków mówi, że nie jest bezpiecznie, ale ja pochodzę z Meksyku. Tutaj naprawdę jest bardzo bezpiecznie. Otwartość i widoczność kultur Według Ramsesa Polacy są otwarci i chętni do kontaktu z obcokrajowcami. – Polacy chcą się komunikować, po angielsku czy po polsku. A kiedy zapisałem się na kurs kalisteniki z Polakami, poczułem się częścią grupy. Chwali także zmiany instytucjonalne: – Urząd do spraw cudzoziemców działa teraz po angielsku. Wcześniej nic nie było w tym języku. To duży krok naprzód. Podkreśla też wagę wydarzeń kulturalnych. – Takie eventy pokazują, że istniejemy tutaj: mamy rodziny, pracujemy, inwestujemy. To ważne dla integracji – dodaje. Czytaj też: „W oknach były kraty. Jako dzieciak patrzyłem przez nie na ludzi idących ulicą”Czytaj też: „Jesteśmy między pokojem a wojną”. Pułkownik o rosyjskich prowokacjach"
Polska,"Prognoza na Święta Bożego Narodzenia. Wiemy, kiedy nastąpi przełom. Synoptyk wskazała datę",https://www.wprost.pl/kraj/12193254/pogoda-na-swieta-bozego-narodzenia-meteorolodzy-juz-wiedza.html,"Thu, 04 Dec 2025 09:12:00 +0100","Do Świąt Bożego Narodzenia pozostało jeszcze kilka tygodni, a już dziś wiele osób zadaje pytania, jakie warunki pogodowe będą wtedy panowały. Czy wartości na termometrach będą poniżej zera, a także czy można spodziewać się, że spadnie śnieg i będzie dominowała prawdziwie zimowa aura? Prognoza na Święta Bożego Narodzenia. Nowa prognoza IMGW O prognozę na Święta Bożego Narodzenia została zapytana rzeczniczka Instytutu Meteorologii i Gospodarki Wodnej w programie „Pytanie na śniadanie” TVP2. Agnieszka Prasek już na wstępie zaznaczyła, że prognozy pogody przedstawiają się w bardzo ciekawy sposób. – Z jednej strony mamy modele sezonowe, które opierają się na nieco innych danych i one wskazują, że grudzień powinien być z temperaturą w normie. Ale mamy też wzorce pogodowe – zaznaczyła. W tym kontekście rzeczniczka IMGW wspomniała m.in. o wirze polarnym. – Aktualnie mamy do czynienia z ociepleniem stratosferycznym – powiedziała Agnieszka Prasek i dodała, że temperatury mogą podskoczyć nawet do 10 stopni Celsjusza. – A jeśli mamy ocieplenie, to po tym ociepleniu następuje rozpad wiru polarnego – analizowała dalej. Taka może być zima 2025/2026. „Mroźna, śnieżna” – Wir polarny to jest wir mroźnego, arktycznego powietrza (…). Jeżeli on się rozpadnie, to cały napływ arktycznego powietrza powędruje do nas, do Europy. A co za tym idzie, jest szansa, że w centrum, na wschodzie i południu będziemy mieć – można powiedzieć – mroźną, śnieżną zimę – analizowała rzeczniczka IMGW. Pogodowa zmiana i napływ zimnego powietrza jest spodziewany ok. 24 grudnia. Warto jednak zaznaczyć, że jest to prognoza długoterminowa, która jest obarczona ryzykiem błędu. Występuje ono mimo coraz większej mocy obliczeniowej superkomputerów i szerokiej wiedzy o procesach pogodowych. Czytaj też: Uderzenie ciepła w grudniu. Tyle pokażą termometry w najbliższych dniachCzytaj też: Ferie zimowe w innym trybie. Nowe wieści dla uczniów. Jest pierwsza prognoza"
Polska,Pod Piotrkowem Znaleziono zwierzęcą tuszę. „Nie wykluczamy sabotażu”,https://www.wprost.pl/kraj/12193257/dzik-z-asf-w-centralnej-polsce-minister-krajewski-nie-wyklucza-sabotazu.html,"Thu, 04 Dec 2025 09:09:00 +0100","Jako pierwsze o martwym dziku donosiło Radio Łódź. Zwierzę znaleziono na terenie gminy Rozprza, w trudno dostępnym terenie w okolicy rzeki Luciąży. Minister Rolnictwa Stefan Krajewski zapewniał, że o wszystkim informowany był od pierwszych minut, ponieważ u zwierzęcia odnotowano ślady ASF – afrykańskiego pomoru świń. Dzik ze śladami ASF znaleziony pod Piotrkowem. To akt dywersji? „Natychmiast zleciłem służbom podjęcie działań i zabezpieczenie terenu. Nie wykluczamy sabotażu, w tym wschodniej dywersji. Chronimy polską wieś i nie pozwolimy na celowe roznoszenie wirusa. Działamy!” – pisał na X Krajewski. Wicestarosta powiatu piotrkowskiego Michał Tokarski zapowiadał gotowość do dalszych działań. – W przypadku pojawienia się kolejnych martwych dzików z wynikiem dodatnim w zakresie wirusa ASF, zostaną wprowadzone strefy ograniczenia dla rolników. Na razie czekamy jednak na kolejne wyniki – mówił. ASF jako akt sabotażu? Hodowca ma swoje podejrzenia Tokarski zwracał uwagę, że w promieniu pięciu kilometrów od miejsca znalezienia dzika funkcjonuje 58 gospodarstw, w których żyje ponad 7 tys. świń. W rozmowie z portalem Farmer.pl lokalny hodowca doceniał pracę służb. Inspekcja weterynaryjna zareagowała bardzo sprawnie – mówił. Jego zdaniem dzik został przez kogoś podłożony, ponieważ tusza była niekompletna i oskórowana, a dodatkowo leżała w odosobnionym miejscu. Obecność wirusa ASF potwierdziły już badania weterynaryjne. Sprawę przejęła Agencja Bezpieczeństwa Wewnętrznego, która prowadzi śledztwo razem z policją. Dokładniejsze badania zaplanowano na piątek 5 grudnia. Czytaj też: Polska pszenica w kryzysie. Jedna trzecia nie nadaje się do spożyciaCzytaj też: Masowe zabijanie dzików w Warszawie. 500 już nie żyje, planują kolejne odstrzały"
Polska,Nauczycielka oceniła zmiany MEN. „Zachwycone nowymi pomysłami nie jesteśmy”,https://www.wprost.pl/edukacja/12193239/nauczycielka-o-nowej-podstawie-programowej-z-matematyki-co-sie-zmieni.html,"Thu, 04 Dec 2025 09:00:00 +0100","MEN pod koniec listopada opublikowało projekty podstaw programowych. Konsultacje publiczne trwają do 18 grudnia 2025 r. Matematyczka z Łodzi przeanalizowała dla Radia Zet, co się zmieni jeśli chodzi o jej przedmiot. – Jesteśmy zadziwione, bo wydawało nam się, że będzie inaczej, że mocno odczujemy zmianę. Ale 70 proc. treści jest identycznych – skomentowała nauczycielka. Dodała, że pozostałe 30 proc. to także podobne treści, ale inaczej zapisane. Nauczycielka o nowej podstawie programowej z matematyki. Co się zmieni? Nacisk położono na przykład na matematykę finansową „tak, by uczniowie czuli, że to, czego się uczą w szkole, przyda im się też w życiu”. Zdaniem nauczycielki te kwestie i tak są poruszane na lekcjach, więc „nie widać” specjalnej różnicy. Matematyczka obawiała się odchudzenia podstawy, mimo że nie popiera takiego działania. Na razie jednak nic na to nie wskazuje. Według nauczycielki takie rozwiązanie mogłoby być korzystne jedynie w przypadku, gdyby to miało oznaczać więcej czasu na część praktyczną. – W porównaniu z tym co było jeszcze kilka lat temu w ósmej klasie, kiedy to dzieci naprawdę uczyły się trudnych treści, teraz jest tego o wiele mniej i materiał jest o wiele prostszy – przyznała matematyczka. Nauczycielka o zmianach, które czekają uczniów. Tego oczekuje od MEN Nauczycielka oceniła, że w nowej podstawie programowej „nie ma treści, które zrobiły niesamowite wrażenie, a nowe pomysły nie budzą zachwytu”. Za plus matematyczka uznała z kolei podział na tematy. Nauczycielka ma inny pomysł na zmiany. Przyznała, że gdyby miała blok zajęć, to mogłaby robić więcej doświadczeń. Do takiej formy prowadzenia zajęć namawiała minister edukacji narodowej Barbara Nowacka. Czytaj też: MEN wprowadza zmiany. Nauczyciel: To miecz obosiecznyCzytaj też: Rewolucja w przedszkolach? MEN rozważa poważne zmiany. „Szkodliwy dla dzieci dokument”"
Polska,Rewolucja w przedszkolach? MEN rozważa poważne zmiany. „Szkodliwy dla dzieci dokument”,https://www.wprost.pl/edukacja/12193182/men-i-rewolucja-w-przedszkolach-nowacka-pod-ostrzalem-szkodliwy.html,"Thu, 04 Dec 2025 08:07:00 +0100","Jak podaje gazetaprawna.pl, główne punkty sporne w projekcie nowych podstaw programowych dla przedszkoli, które zostały opracowane przez zespół ekspertów IBE, stanowią kwestie dotyczące: nauki pisania, korzystania z elektroniki i aktywności na świeżym powietrzu. Wspomniana redakcja dotarła do jednego z pism, które trafiły do Barbary Nowackiej i Katarzyny Lubnauer. Pismo na biurku Nowackiej. „To szkodliwy dla dzieci dokument” „Przedszkole to miejsce, gdzie dziecko po raz pierwszy staje się uczniem życia – wśród bajek, piosenek i wspólnego śmiechu. Przedszkole to nie jest mała szkoła, dlatego z całą stanowczością sprzeciwiamy się projektowi podstawy programowej wychowania przedszkolnego” – czytamy. „W obecnej formie jest to szkodliwy dla dzieci dokument, który nie powinien ujrzeć światła dziennego” – podano dalej. Pismo zostało podpisane przez oświatowych ekspertów, przedstawicieli organizacji pozarządowych, a także prawników. Głosy sprzeciwu wywołuje kierunek zmian proponowanych przez zespół IBE dotyczący nauki pisania. – Dzieci powinny wycinać, lepić z masy solnej, rozwijać motorykę małą i dużą, a nie być sadzane przy stolikach do wypełniania kolejnych kart pracy, które wydawnictwa sprzedają z zyskiem – mówi w rozmowie z portalem gazetaprawna.pl dr Karol Dudek-Różycki, nauczyciel i przewodniczący Polskiego Stowarzyszenia Nauczycieli Przedmiotów Przyrodniczych (PSNPP), jeden z sygnatariuszy listu do MEN. W jego opinii w projekcie powinien pojawić się zapis dotyczący całkowitego zakazu korzystania z ekranów w przedszkolach. Zmiany mają pojawić się także w zapisach dotyczących aktywności na świeżym powietrzu. Obecnie zaleca się, aby zapewniać dzieciom taką możliwość codziennie, a w nowym projekcie pojawia się wzmianka – „przynajmniej raz w tygodniu”. – To zagraża nie tylko fizycznemu, ale i psychicznemu rozwojowi najmłodszych – komentuje dr Dudek-Różycki. Rewolucja w przedszkolu? Autorzy nowego projektu reagują na krytykę Autorzy projektu nie zgadzają się z płynącą krytyką. – Nieuprawnione jest ocenianie zapisów dokumentu w oderwaniu od ich kontekstu i bez odniesienia do całościowego obrazu dziecka w wieku przedszkolnym. Dokument ten należy interpretować przez pryzmat jego rzeczywistych potrzeb: swobodnej zabawy, aktywności fizycznej, eksploracji i codziennego kontaktu z otoczeniem – mówi w rozmowie z DGP Agnieszka Kuźba, nauczycielka przedszkola z ponad 30-letnim stażem, współautorka projektu. – Spontaniczne kreślenie znaków graficznych jest naturalnym etapem – dziecko może odwzorowywać litery czy symbole, ale to jeszcze nie nauka pisania. Podstawa nie narzuca formy tych znaków, lecz wspiera rozwój ekspresji graficznej zgodnie z możliwościami dziecka – podkreśla. Jednocześnie zaznacza, że projekt nie ogranicza aktywności dzieci na powietrzu, a jego celem jest uwzględnienie m.in. problemów z infrastrukturą i warunkami lokalowymi placówek. – Zapis „co najmniej raz w tygodniu” to pewna próba urealnienia formalnych wymagań – komentuje. Agnieszka Kuźba zwraca także uwagę na sposób używania urządzeń cyfrowych. Jak podkreśla, celowe i okazjonalne korzystanie np. z mikroskopu, aparatu czy odtwarzacza nie powoduje uzależnienia i nie wpływa negatywnie na rozwój. – Problem pojawia się dopiero wtedy, gdy urządzenia cyfrowe zastępują bezpośrednie działanie, relacje i kontakt z przyrodą – podsumowuje. Czytaj też: Posypały się gromy na MEN. Nowacka ma plan B. „To poważne zagrożenie”Czytaj też: Ferie zimowe w innym trybie. Nowe wieści dla uczniów. Jest pierwsza prognoza"
Polska,Grzyb-legenda w rękach polskiego leśnika. „Potrafi kosztować nawet 600 zł za kg”,https://www.wprost.pl/zycie/12193179/lesnik-z-poznania-znalazl-muchomora-cesarskiego-dzis-potrafi-kosztowac-nawet-600-zl-za-kg.html,"Thu, 04 Dec 2025 08:00:00 +0100","„Marzenia się spełniają! Muchomor cesarski – grzyb legenda. Większość o nim słyszała, ale mało kto widział go na żywo, a jeszcze mniej – próbowało. Dla mnie to absolutne grzybowe marzenie, spełnione po latach szukania! Uznawany za przysmak już w czasach cesarstwa rzymskiego, dziś potrafi kosztować nawet 400 – 600 zł za kg. W końcu trafiłem na niego” – napisał na początku listopada w mediach społecznościowych Piotr Grześ. Emotikona samolotu sugeruje, że grzyba nie znaleziono w naszym kraju. Sam muchomor cesarski nie występuje w Polsce. „Znane jest jedno historyczne, stare i wątpliwe doniesienie z rezerwatu Bielinek nad Odrą, prawdopodobnie wynik błędnego oznaczenia podobnego gatunku” – wyjaśnił leśnik w kolejnym wpisie. Grześ podkreślił, że grzyb w naszym kraju nie jest objęty ochroną prawną, głównie dlatego, że nie występuje naturalnie na terenie kraju. Grzybiarz z Poznania znalazł muchomora cesarskiego Z kolei w krajach południowej Europy „jest natomiast cenionym grzybem jadalnym, dopuszczonym do obrotu handlowego”. Klasyfikator grzybów podkreślił, że „muchomor cesarski jest typowym gatunkiem ciepłolubnym, związanym głównie z dębami, kasztanowcami i bukami w strefie śródziemnomorskiej”. Rośnie w lasach liściastych i mieszanych, zwykle na glebach wapiennych, od poziomu morza po ok. 1000 m n.p.m. Grześ zaznaczył, że grzyb jest częsty w południowej Europie oraz rzadki i lokalny w Europie Środkowej, gdzie występuje tylko w najcieplejszych regionach. Leśnik podsumował, że „muchomor cesarski to gatunek, który przez wieki uchodził za grzyb królewski”. Był podawany na stołach cesarzy rzymskich, stąd jego nazwa. Muchomor cesarski wyróżnia się wyjątkowym kolorem i delikatnym smakiem. „Jeden z najpiękniejszych i najbardziej znanych grzybów jadalnych Europy” – podsumował Grześ. Czytaj też: Wrócił z lasu z koszem pełnym grzybów. „Dzisiejszy zbiór to prawdziwy hit”Czytaj też: Grzyb z Czarnobyla żywi się śmiertelnym promieniowaniem. To przepustka do podróży w kosmos?"
Polska,Najnowszy pomysł Tuska nie spodobał się Polakom. Ten sondaż nie pozostawia wątpliwości,https://www.wprost.pl/polityka/sondaze/12193176/sondaz-polacy-sceptyczni-wobec-sugestii-tuska-dotyczacych-zadoscuczynien-za-ii-wojne.html,"Thu, 04 Dec 2025 07:54:00 +0100","Na początku tygodnia w Berlinie odbyły się polsko-niemieckie konsultacje międzyrządowe. Premier Donald Tusk niespodziewanie poruszył wówczas temat reparacji za II wojnę światową. Próbował wywrzeć presję na kanclerzu Niemiec, przypominając o zmniejszającej się liczbie żyjących ofiar z tamtego okresu. Tusk z nietypowym pomysłem ws. reparacji – Za chwilę odejdą ostatnie żyjące w Polsce ofiary III Rzeszy i nie będzie już kogo wspierać – mówił Tusk. – Żyjących ofiar III Rzeszy jest według szacunków fundacji Polsko-Niemieckie Pojednanie, jest około 50 tys. Rok temu było to 60 tys. Pospieszcie się, jeśli chcecie naprawdę wykonać taki gest – dodawał. By dodatkowo ponaglić stronę niemiecką, zasugerował niecodzienne rozwiązanie. — Będę rozważał w przyszłym roku, że Polska wypełni tę potrzebę z własnych środków. Więcej o tym nie chcę mówić — ogłosił. Onet oszacował, że w 2026 roku taki program mógłby kosztować 440 mln zł, a w ciągu 15 lat ponad 2 mld zł. Sondaż ws. zadośćuczynień za II wojnę światową SW Research na zlecenie portalu zapytała Polaków o tę kwestię. „Czy Pani/Pana zdaniem Polska powinna wypłacić zadośćuczynienia dla żyjących Polaków — ofiar II wojny światowej, jeśli Niemcy nie podejmą takiej decyzji?” – pytano. 25,8 proc. ankietowanych odpowiedziała twierdząco. Znacznie większa grupa była jednak przeciwna. Aż 43,3 proc. badanych nie chciała takiego rozwiązania. Wiele osób było niezdecydowanych – 30,9 proc. wybrało opcję „trudno powiedzieć”. W SW Research zwrócono uwagę, że częściej za propozycją Tuska opowiadały się kobiety (28,4 proc.) niż mężczyźni (22,9 proc.). Pozytywnie nastawione były też najmłodsze osoby, te z grupy wiekowej do 24. roku życia. (33,8 proc.). Najbardziej niechętne takim zadośćuczynieniom były za to osoby najstarsze, z grupy powyżej 50 lat (20,9 proc.). Sondaż został zrealizowany w dniach 2-3 grudnia 2025 r. przez agencję SW Research metodą wywiadów on-line (CAWI — Computer-Assisted Web Interview) na panelu internetowym SW Panel. W ramach badania przeprowadzono 828 ankiet z ogólnopolską próbą dorosłych. Zastosowano dobór kwotowy — próba była reprezentatywna ze względu na łączny rozkład płci, wieku i klasy wielkości miejscowości zamieszkania. Czytaj też: Skandaliczna grafika na profilu u Mentzena. Tak przerobił zdjęcie TuskaCzytaj też: Konsultacje międzyrządowe w Berlinie. Donald Tusk w niełatwej sytuacji"
Polska,Posypały się gromy na MEN. Nowacka ma plan B. „To poważne zagrożenie”,https://www.wprost.pl/kraj/12193122/kompas-jutra-mial-byc-jakosciowym-skokiem-prezydent-zablokuje-reforme-men.html,"Thu, 04 Dec 2025 07:05:00 +0100","„Kompas jutra” przez minister Barbarę Nowacką zapowiadany był jako przełomowa reforma oświaty. – To będzie największy skok, jaki wykona polska szkoła od kilkudziesięciu lat – mówiła. Zmiany mają być wprowadzane etapami od przyszłego roku szkolnego. Potrzebują jednak nowelizacji prawa oświatowego. „Kompas jutra”. MEN chce dużej reformy oświaty „Wyborcza” podkreśla, że główna obawa MEN dotyczy zmiany władzy i wyrzucenia reformy do kosza przez PiS w kolejnej kadencji Sejmu. Wcześniej jednak zmiany muszą w ogóle wejść w życie. Na drodze stoi jednak prezydent, który przez „Solidarność” namawiany jest już do zawetowania nowelizacji. Podobnego ruchu domagają się środowiska konserwatywne. Według wizji MEN Nowackiej, reforma ma przygotować szkołę do „nauki przez działanie”. Polskie szkoły miałyby bardziej opierać się na „doświadczeniach edukacyjnych”, a przedmioty bardziej łączyć ze sobą. W tym celu tworzone miałyby być odpowiednie bloki, np. w klasach IV – VI przyroda, zamiast osobnych biologii i chemii. To jednak wymaga nowej podstawy programowej. Opisywana tutaj nowelizacja ustawy oczekuje już na podpis prezydenta. „Solidarność” nazywa jednak zmiany „poważnym zagrożeniem dla funkcjonowania polskiej szkoły” i obawia się tak dużej zmiany „filozofii podstawy programowej”. Straszy dalszym przeciążeniem nauczycieli i dyrektorów oraz ogólnym zachwianiem stabilności systemu. Zmiany nie chce też Koalicji na Rzecz Ocalenia Polskiej Szkoły, skupiająca wokół siebie konserwatywne organizacje, takie jak Ordo Iuris. Zamiast „Kompasu jutra”, konserwatyści domagają się przywrócenia dwóch godzin lekcji religii tygodniowo, wycofania edukacji zdrowotnej czy powrotu do prac domowych. Minister Nowacka broni „Kompasu jutra”. Ma plan B? Minister Barbara Nowacka w trakcie IV Szczytu dla Edukacji przekonywała, że rozumie obawy. – Jak nie teraz, to prawdopodobnie przez kolejnych kilkanaście lat takie rzeczy jak doświadczenie edukacyjne, jak tydzień projektowy, jak zwiększenie autonomii nauczycieli, jak sensowne wprowadzenie modułów [przedmiotowych] nie uda się wprowadzić – zaznaczała. Mówiła o dużej presji środowisk, które nie chcą zmian. – Jeżeli „Solidarność” pisze list: „Zawetuj, prezydencie, tę reformę”, to ci, którym się podobają zmiany, też niech napiszą, też się organizujcie – apelowała. Wiceminister Katarzyna Lubnauer twierdzi, że resort ma plan B. „GW” sugeruje, że może chodzić o wprowadzenie podstaw programowych poprzez rozporządzenia, które ominą prezydenta. Tak było m.in. przy wprowadzaniu edukacji zdrowotnej i edukacji obywatelskiej. Czytaj też: MEN chwali się nowym pomysłem. Stanowski nie kryje zdziwieniaCzytaj też: Uczniowie tracą podstawowe umiejętności. Nauczyciele biją na alarm"
Polska,Polacy zaglądają do portfeli byłych prezydentów. Ile powinna wynosić ich emerytura? Sondaż dla „Wprost”,https://www.wprost.pl/kraj/12193104/duda-i-walesa-ile-powinna-wynosic-emerytura-bylego-prezydenta-sondaz.html,"Thu, 04 Dec 2025 06:57:00 +0100","9349 zł – tyle wpłynęło na konto Andrzeja Dudy w ramach prezydenckiej „emerytury”. Wyciągiem w mediach społecznościowych pochwalił się sam zainteresowany, żeby – jak zaznaczył – „nie było spekulacji”. Prezydencką emeryturę pobierają także Lech Wałęsa, Aleksander Kwaśniewski i Bronisław Komorowski. Na przestrzeni lat wszyscy trzej w publicznych wypowiedziach deklarowali, że ich świadczenie wynosi ok. 11 tys. zł na rękę. twitter Emerytura dla byłych prezydentów. Komorowski: Jedziemy na tym samym wózku Kwestię wynagrodzenia byłego prezydenta RP reguluje ustawa z 1996 r. „Byłemu Prezydentowi przysługuje dożywotnio miesięczne uposażenie w wysokości odpowiadającej 75 proc. kwot wynagrodzenia zasadniczego i dodatku funkcyjnego ustalonych w przepisach o wynagrodzeniu osób zajmujących kierownicze stanowiska państwowe dla Prezydenta Rzeczypospolitej Polskiej” – czytamy. – Wszyscy byli prezydenci jadą na tym samym wózku. Można powiedzieć, że jesteśmy najmniejszą grupą zawodową w Polsce, bo mamy odrębną ustawę. Dorabiamy. Głównie wygłaszamy poza granicami Polski odczyty, wykłady. Dowartościowujemy prestiżowo różne wydarzenia, konferencje itp. – mówił kilka lat temu Bronisław Komorowski w wywiadzie dla „Wprost”. Słowa o tym, że byli prezydenci dorabiają, potwierdza też ruch Andrzeja Dudy. Niedawno gruchnęła wieść o tym, że stał się członkiem rady nadzorczej ZEN.com — fintechu, nazywanego „polskim Revolutem”. Oprócz tego Andrzej Duda niedawno wydał książkę, którą promuje na spotkaniach autorskich. Ma także swój cykl w Kanale Zero. Emerytura dla byłego prezydenta. Polacy wskazali, ile powinna wynosić. Nowy sondaż W najnowszym sondażu, który dla „Wprost” przeprowadziła pracownia SW Research, zapytaliśmy Polaków, ile powinna wynosić emerytura byłego prezydenta Polski. Odpowiedzi są zróżnicowane. Najliczniejsza grupa badanych, bo 32,7 proc. uważa, że była głowa państwa powinna otrzymywać świadczenie w wysokości od 5 do 10 tys. zł netto. 23,5 proc. stoi na stanowisku, że przelew powinien być wyższy – od 11 do 15 tys. zł netto. 12,3 proc. badanych uważa, że powinno to być powyżej 15 tys. zł netto, a 11,6 proc. – do 5 tys. zł netto. 8,1 proc. respondentów sądzi, że emerytura prezydencka w ogóle nie powinna być przyznawana. 11,8 proc. nie ma zdania w sprawie. Ciekawe wnioski płyną z bardziej szczegółowych wyników badania."
Polska,Sekretarz stanu USA o „sukcesie Polski”. „Liczby mówią same za siebie”,https://www.wprost.pl/kraj/12193110/usa-zaprosza-polske-na-spotkanie-g20-marco-rubio-kontrast-z-rpa-jest-uderzajacy.html,"Thu, 04 Dec 2025 06:54:00 +0100","„USA dążą do stworzenia nowego G20. RPA działała w atmosferze niechęci, podziałów i radykalnych programów, które nie przyniosły wzrostu gospodarczego. Amerykańskie G20 poprowadzi nas do przodu dzięki innowacyjności, przedsiębiorczości i wytrwałości, które sprawiają, że Ameryka jest wielka i wytycza światu drogę do dobrobytu. Jesteśmy gotowi, aby przewodzić tym zmianom w Miami” – napisał w mediach społecznościowych Marco Rubio. Do wpisu sekretarz stanu Stanów Zjednoczonych dołączył komunikat prasowy własnego autorstwa. Wyjaśnia w nim, że w grudniu 2026 roku „Stany Zjednoczone po raz pierwszy od 2009 r. będą gospodarzem spotkania 20 największych gospodarek świata”. Zdaniem Rubio spotkanie „będzie okazją do uznania wartości innowacyjności, przedsiębiorczości i wytrwałości, które uczyniły Amerykę wielką i które stanowią drogowskaz do dobrobytu dla całego świata”. Wielkie wyróżnienie dla Polski. „Zajmie należne jej miejsce” Dojdzie do podziału na cztery grupy robocze, a pierwsze spotkanie odbędzie się w Waszyngtonie 15-16 grudnia. „Zaprosimy przyjaciół, sąsiadów i partnerów na amerykański szczyt G20. Powitamy przy amerykańskim stole największe gospodarki świata, a także rozwijających się partnerów i sojuszników. W szczególności Polska, kraj, który niegdyś był uwięziony za żelazną kurtyną, a obecnie plasuje się wśród 20 największych gospodarek świata, dołączy do nas, aby zająć należne jej miejsce” – czytamy. „Sukces Polski jest dowodem na to, że skupianie się na przyszłości jest lepszą drogą niż skupianie się na krzywdach. Pokazuje on, jak partnerstwo ze Stanami Zjednoczonymi i amerykańskimi firmami może promować wzajemny dobrobyt i wzrost gospodarczy. Kontrast z Republiką Południowej Afryki, gospodarzem tegorocznego szczytu G20, jest uderzający” – dodał sekretarz stanu USA. Rubio zaznaczył, że „liczby mówią same za siebie”, bo RPA wypadło poza grupę G20. Polska w G20. RPA musiała opuścić „miejsce przy stole” Sekretarz stanu Stanów Zjednoczonych zapowiedział, że Donald Trump i USA „nie zaproszą rządu Republiki Południowej Afryki do udziału w G20 podczas ich prezydencji”. Rubio podkreślił, że Ameryka „wspiera mieszkańców RPA, ale nie jej radykalny rząd kierowany przez Afrykański Kongres Narodowy (ANC) i nie będą tolerować jego dalszych działań”. Sekretarz stanu Stanów Zjednoczonych napisał, że „zapewni miejsce przy stole” Republice Południowej Afryki, kiedy ta „naprawi swój zepsuty system”. Czytaj też: Podwyżki dla nauczycieli w 2026. Tyle wyniesie waloryzacjaCzytaj też: Kolejne dobre wieści z polskiej gospodarki. Te dane mówią wszystko"
Polska,Czy twój pies jest geniuszem? Powinien mieć te trzy cechy,https://www.wprost.pl/nauka/12192255/badacze-wzieli-pod-lupe-psia-inteligencje-powstanie-pierwszy-test-iq-dla-szczeniat.html,"Thu, 04 Dec 2025 05:05:00 +0100","Najnowsze analizy naukowe wskazują na to, że to ciekawość świata, umiejętność długotrwałej koncentracji oraz wysoki poziom samokontroli mogą stanowić fundament cech psich geniuszy od ich bardziej przeciętnych towarzyszy. Badacze uważają, że te odkrycia mogą utorować drogę do stworzenia pierwszego testu na inteligencję dla szczeniąt. Centrum Poznania Psa działające przy Uniwersytecie w Portsmouth oraz Jednostka Badań nad Psami Uniwersytetu Friedricha Schillera w Jenie połączyły swoje siły, by po raz pierwszy zbadać, jakie właściwości psychiczne leżą u podstaw zdolności do nauki rozpoznawania setek przedmiotów wyłącznie na podstawie ich nazw. Według profesor doktor Juliane Kaminski, psy obdarzone taką umiejętnością są „niezwykle rzadkie” i posiadają wrodzony talent. Jak przebiegało badanie? Artykuł opisujący wyniki badań, opublikowany w czasopiśmie Nature Scientific Reports, przedstawia analizę 11 psów zdolnych do nauki etykiet z Wielkiej Brytanii, Stanów Zjednoczonych Ameryki, Szwajcarii, Holandii i Niemiec. Wśród testowanych znalazły się border collie, mieszańce, hiszpańskie psy dowodne oraz mopsy. Zwierzęta te poddano ośmiu zadaniom sprawdzającym ich zdolności poznawcze – od ciekawości i umiejętności rozwiązywania problemów, po pamięć oraz komunikację z człowiekiem. W trakcie eksperymentu wyróżniono trzy kluczowe cechy. Jedną z nich była ciekawość – psy uczące się etykiet poświęcały znacznie więcej czasu na badanie nowych obiektów niż grupa kontrolna. Kolejną ważną cechą była zdolność koncentracji – zamiast losowo interesować się różnymi przedmiotami, psy dokładnie analizowały konkretne obiekty. Ostatnią, ale nie mniej ważną cechą była wysoka samokontrola. Badane zwierzaki wykazywały większą zdolność powstrzymywania impulsów niż psy o standardowych umiejętnościach. Przyszłość psiej inteligencji. Powstanie test dla szczeniąt? Jednym z uczestników badań był Harvey, pies okrzyknięty jednym z najinteligentniejszych w Wielkiej Brytanii po tym, jak zapamiętał nazwy aż 203 zabawek. Jak wskazują naukowcy, jego niezwykły talent wynika głównie z ogromnej ciekawości świata. Zespół badawczy podkreśla jednak, że to dopiero początek drogi. – Będziemy prowadzić dalsze badania, musimy bowiem sprawdzić, czy cechy te są nieodłączną cechą poszczególnych psów od okresu szczenięcego, czy też rozwijają się z czasem i mogą być kształtowane przez szkolenia – zapowiada profesor Kaminski. Naukowcy są przekonani, że wyniki ich pracy mogą zapoczątkować opracowanie testu inteligencji dla młodych psów, który pozwoli ocenić, czy szczeniak ma potencjał, by opanować aportowanie domowych przedmiotów na komendę. Tego rodzaju test mógłby wskazać psy predysponowane do zaawansowanych zadań – w tym przyszłych psów asystujących. Czytaj też: Jak obliczyć wiek psa i kota? Lekarka weterynarii dała wskazówkęCzytaj też: Podatek od psa wzrośnie. Kto zapłaci więcej za czworonoga?"
Polska,MEN chwali się nowym pomysłem. Stanowski nie kryje zdziwienia,https://www.wprost.pl/kraj/12193005/stanowski-zdziwiony-nagraniem-nowackiej-jozefaciuk-wszystko-wyjasnil.html,"Wed, 03 Dec 2025 22:01:00 +0100","Od końca listopada nauczyciele mogą korzystać z legitymacji służbowych w formie elektronicznej w aplikacji mObywatel. „To oznacza, że oprócz tradycyjnej, plastikowej karty, legitymację będzie można mieć również w wersji cyfrowej na telefonie” – chwali się na swojej stronie Ministerstwo Edukacji Narodowej. O tym, że nowa funkcja zaczęła już działać, w mediach społecznościowych poinformowała ministra edukacji Barbara Nowacka. – Zdarzyło się wam kiedyś zgubić legitymację? Nauczycielki i nauczyciele. Już nie będziecie musieli szukać swojej legitymacji. Wystarczy telefon z aplikacją mObywatel – mówi na nagraniu polityczka. MEN uruchomił cyfrową legitymację dla nauczyciel. Stanowski: Komu to pokazują? Woźnemu? Wpis ministry edukacji wywołał zaskoczenie u dziennikarza Krzysztofa Stanowskiego, twórcy Kanału Zero. „Nawet nie wiedziałem, że nauczyciele muszą się ciągle legitymować legitymacją nauczyciela. Komu to pokazują? Woźnemu?” – napisał w odpowiedzi na nagranie Nowackiej. Na wyjaśniające odpowiedzi dziennikarz nie musiał długo czekać. „W pociągu” – odpowiedziała krótko wiceministra edukacji Katarzyna Lubnauer. Dłuższej odpowiedzi udzielił niezrzeszony poseł Marcin Józefaciuk, z zawodu nauczyciel. „W kasie biletowej w teatrze czy muzeum w Polsce i za granicą, konduktorowi, kontrolerowi biletów, w księgarni.... To, że nie wiesz nie oznacza, że od razu trzeba to wyśmiać” – odpisał Stanowskiemu. Komentarz posła wywołał u niektórych zdziwienie. „Z jakiej racji nauczyciel ma zniżkę? Zwykły człowiek, co pracuje, płaci normalnie. Jeszcze rozumiem, jak bierze dzieci na wycieczkę, wtedy niech ma zniżki” – zapytał jeden z komentujących. „Jak bierze na wycieczkę, to powinien mieć za darmo – w końcu jest w pracy” – odpowiedział mu Józefaciuk. „Ale rozumiem, że nauczyciele mogą korzystać również z tych zniżek w życiu prywatnym? Dziwne” – napisała inna komentująca. „Wręcz powinni” – odpisał poseł. Czytaj też: Podwyżki dla nauczycieli w 2026. Tyle wyniesie waloryzacjaCzytaj też: Rewolucja w polskiej szkole? Decyzja w rękach Nowackiej. Ten temat wywołał burzę"
Polska,Tak roześmianego Kaczyńskiego dawno nie widziano. Miał ważny powód,https://www.wprost.pl/kraj/12192999/kaczynski-na-wystawie-suskiego-ten-szczegol-zwraca-uwage.html,"Wed, 03 Dec 2025 21:57:00 +0100","W środę 3 grudnia w Sejmie otwarto wystawę prac autorstwa Marka Suskiego. Wydarzenie jeszcze za czasów swojej kadencji zapowiadał Szymon Hołownia. Były marszałek Sejmu podkreślał, że parlamentarzysta jest niezwykle utalentowanym plastykiem, którego twórczości nikt nigdy nie docenił. Suski zorganizował w Sejmie wystawę swoich prac – Sztuka to jest czynienie dobra w sposób piękny. To jest takie moje credo. Staram się, żeby to, co robię, przynajmniej było estetyczne – stwierdził Marek Suski podczas otwarcia wystawy. W sejmowym holu głównym można zobaczyć kilkanaście prac autorstwa posła PiS. Są wśród nich portrety członków rodziny posła, pejzaże i rysunki satyryczne o tematyce politycznej. Najwięcej prac to wizerunki koni, które nawiązują do historii Polski i tradycji polskiego malarstwa. – Mój pradziadek miał dużo koni, ale komuna go pozbawiła wszystkiego, więc pozostało mi tylko namalować konie, ponieważ są piękne, mądre i można powiedzieć, że z cywilizacją ludzką związane właściwie od zarania dziejów – tłumaczył Marek Suski. Polityk dodawał, że „trzeba docenić naszych największych przyjaciół: konie, psy, koty”. twitter Kaczyński o Suskim: Jest bardzo odważnym człowiekiem Wystawę otworzył Jarosław Kaczyński. Obecnych było również wielu polityków związanych z PiS m.in. szef Kancelarii Prezydenta Zbigniew Bogucki, poseł Kazimierz Smoliński i sędzia Trybunału Konstytucyjnego Krystyna Pawłowicz. Na zdjęciach, które trafiły do sieci widać, że Jarosław Kaczyński jest wyraźnie uśmiechnięty i podobają mu się prace członka swojej partii. Dopytywany przez dziennikarzy o wrażenia, prezes PiS powiedział, że „bardzo utalentowany malarz może być jednocześnie człowiekiem polityki”. – Marek Suski ma wielkie zasługi. Bardzo go cenię. Ma taką cechę, która w naszej polityce jest naprawdę rzadka. On jest bardzo odważnym człowiekiem – chwalił prezes PiS. Czytaj też: Kaczyńskiego czekają wielkie zmiany. Ten szczegół zwraca uwagęCzytaj też: PiS pomoże odrzucić weto Nawrockiego? „Rozwiązanie musi pomóc zachować prezydentowi twarz”"
Polska,Coraz wiecej młodych Ukraińców w Polsce. Eksperci mówią o trendzie,https://www.wprost.pl/kraj/12192987/mlodzi-ukraincy-masowo-wjezdzaja-do-polski-tak-wygladaja-dane.html,"Wed, 03 Dec 2025 21:21:00 +0100","Jak przekazał dziennikowi por. Piotr Zakielarz, rzecznik Bieszczadzkiego Oddziału Straży Granicznej, na Podkarpaciu między 28 sierpnia a 3 września do Polski wjechało 6,1 tys. młodych mężczyzn z Ukrainy, a wyjechało około 2 tys. Tydzień wcześniej liczby były kilkukrotnie niższe. – Ruch graniczny utrzymuje się na stałym poziomie w obu kierunkach, większe natężenie obserwujemy jedynie w weekendy – powiedział funkcjonariusz. Na Lubelszczyźnie odnotowano 4605 wjazdów i 1301 wyjazdów, choć – jak zaznaczył mł. chor. Paweł Smyk z zespołu prasowego Straży Granicznej– „zakończenie wakacji wpłynęło na ogólny spadek liczby podróżnych”. Zmiany widoczne są także w statystykach legalizacji pobytu. Od 26 sierpnia do 10 listopada o status ochronny w Polsce wystąpiło 49,7 tys. obywateli Ukrainy, znacznie więcej niż w poprzednich miesiącach. Z danych Straży Granicznej wynika, że od 29 sierpnia do 24 listopada granicę polsko-ukraińską przekroczyło ponad 121 tys. mężczyzn w wieku 18–22 lata, z czego blisko 59 tys. wyjechało z powrotem. Służby podkreślają, że „jedna osoba mogła przekraczać granicę wiele razy”. Zmiana prawa w Ukrainie zwiększyła ruch na granicy. Eksperci tonują emocje Taki wzrost w danych niekoniecznie musi oznaczać, że tyle osób emigrowało do Polski. – Młodych Ukraińców widać m.in. na przemyskim dworcu kolejowym, ale nie jest to masowa emigracja. Pytają głównie o sprawy organizacyjne, jak zakup biletów, a nie o pomoc socjalną – ocenił w rozmowie z „Rzeczpospolitą” Igor Horków ze Związku Ukraińców w Polsce. Jego zdaniem część z nich może przyjeżdżać w celach edukacyjnych. Eksperci wskazują, że struktura migracji zmienia się, lecz trwałość trendu pozostaje niepewna. – Pierwsze dane wskazują na duży wzrost przyjazdów mężczyzn w tym wieku do Polski – powiedział Cezary Przybył z Polskiego Instytutu Ekonomicznego. Zauważa on, że młodzi mężczyźni „pracują »w swoich bańkach«, gdzie nie wymaga się ani znajomości języka ani kontaktów na zewnątrz”, co może utrudniać integrację. Dodaje jednak, że obecny wzrost może być krótkookresowy, a decyzje o pozostaniu w Polsce będą zależeć od dalszego przebiegu wojny. Czytaj też: Nawrocki żąda wdzięczności od Zełenskiego. W sieci zawrzałoCzytaj też: Nauczyciel wyzywał ukraińskich uczniów. Po zajęciach zostali pobici"
Polska,„Zimny Księżyc” rozświetli niebo. Z jednego powodu jest wyjątkowy,https://www.wprost.pl/zycie/12192957/ostatnia-superpelnia-roku-sprawdz-kiedy-zobaczysz-zimny-ksiezyc.html,"Wed, 03 Dec 2025 20:32:00 +0100","Grudniowa pełnia Księżyca będzie ostatnią superpełnią w tym roku. Zjawisko, określane także jako „zimny Księżyc”, osiągnie maksymalną fazę w piątek o godz. 00:14. Księżyc będzie tej nocy wyglądał na większy i jaśniejszy. Powodem tego będzie znalezienie się przez niego w perygeum, czyli punkcie najbliżej Ziemi. Wiele wskazuje na to, że tej nocy naprawdę warto będzie spojrzeć w niebo. Noah Petro, naukowiec odpowiedzialny za misję Artemis III w NASA, podkreśla w rozmowie z CNN, że zimowe warunki sprzyjają obserwacjom. – Jasność tych superksiężyców zimą, zwłaszcza gdy jest naprawdę zimno, moim zdaniem może być większa, ponieważ drzewa nie blokują światła – powiedział. Nazwa „zimny Księżyc” pochodzi od rdzennych Amerykanów i odnosi się do pełni położonej najbliżej przesilenia zimowego, które w tym roku przypadnie 21 grudnia i rozpocznie astronomiczną zimę na półkuli północnej. Różne plemiona używają innych określeń grudniowej pełni – dla Cherokee to „śnieżny księżyc”, a Abenaki nazywają go „księżycem tworzącym zimę”. „Zimny Księżyc” pojawi się w wyjątkowym momencie. To rocznica ważnej misji Tegoroczny ostatni superksiężyc jest wyjątkowy jeszcze pod jednym względem – daty. Zjawisko zbiega się z rocznicami misji Apollo 8 i Apollo 17. Pierwsza z nich wystartowała 21 grudnia 1968 roku, wysyłając załogę na orbitę Księżyca. Druga, rozpoczęta 7 grudnia 1972 roku, była ostatnim lądowaniem astronautów na jego powierzchni. Zbliżająca się pełnia poprzedza również przygotowania do misji Artemis II, której start planowany jest między lutym a kwietniem 2026 roku. Naukowiec NASA zachęca do obserwacji zjawiska i spojrzenia na nie w szerszej perspektywie. – Zachęcałbym ludzi, by wyszli w tym tygodniu, spojrzeli na Księżyc, nacieszyli się jego blaskiem. Pomyślcie o tym, co zrobiliśmy w 1968 i 1972 roku (...), a potem spójrzcie naprzód i powiedzcie: hej, dzielą nas może dwie pełnie od ponownego wysłania tam ludzi – podkreśla. Misja Artemis II ma według planu wystartować 5 lutego 2026 roku. Zakłada ona, że czwórka astronautów wykona przelot obok Księżyca i powróci na Ziemię. Będzie to pierwsza załoga podróżująca poza orbitę okołoziemską od czasu misji Apollo 17 z 1972 roku. Czytaj też: Pełnia księżyca skraca sen? Mit ma ziarno prawdyCzytaj też: Srebrny Glob na moment zrobił się czerwony. Niecodzienny spektakl na polskim niebie"
Polska,Tajemnicza śmierć w centrum Warszawy. Nie żyje młody Francuz,https://www.wprost.pl/kraj/12192945/tajemnicza-smierc-w-warszawie-nie-zyje-mlody-francuz.html,"Wed, 03 Dec 2025 20:10:00 +0100","Stołeczni policjanci z wydziału do walki z przestępczością przeciwko życiu i zdrowiu pod nadzorem Prokuratury Rejonowej Warszawa Ochota prowadzą postępowanie w związku z tragicznym zdarzeniem, do którego doszło w nocy z 24 na 25 maja w samym centrum Warszawy. Tajemnicza śmierć w Warszawie. Nie żyje młody Francuz Małgorzata Gębczyńska z Komendy Rejonowej Warszawa III przekazała, że feralnego dnia 20-letni mężczyzna wyszedł z ulicy Jasnej 1 i udał się w kierunku przystanku autobusowego Centrum 03 przy ul. Marszałkowskiej. Jak się okazuje, był to obywatel Francji. Z relacji stołecznych służb wynika, że był on bardzo pobudzony i nie miał na sobie koszulki. Zachowanie 20-latka było na tyle niepokojące, że został przewieziony do szpitala przy ul. Lindleya 4. Mimo wysiłków lekarzy, życia obywatela Francji nie udało się uratować. Medycy stwierdzili zgon młodego mężczyzny. Warszawa. Tajemnicza śmierć Francuza. Pilny apel policji W tej tajemniczej sprawie pojawia się mnóstwo znaków zapytania. Policjanci analizują przebieg wydarzeń i próbują ustalić, co dokładnie wydarzyło się majowej nocy w centrum Warszawy. W związku z tym warszawska policja prosi o pomoc wszystkich świadków zdarzenia albo tych, którzy mogą udzielić jakichkolwiek informacji w sprawie śmierci 20-latka z Francji. Wszelkie informacje można zgłaszać w bezpośrednim kontakcie z Komendą Rejonową Policji Warszawa III pod numerem telefonu 47 723 93 50. Małgorzata Gębczyńska dodała w komunikacie, że doniesienia będą przyjmowane również za pośrednictwem poczty elektronicznej. Maile można wysyłać na adres: [email protected]. Czytaj też: W Krakowie zderzyły się tramwaje. Co najmniej 35 rannychCzytaj też: Karambol na A4. Auta wjeżdżały w siebie jedno po drugim"
Polska,Jako dziecko straciła bliskich w katastrofie Heweliusza.  Ta relacja chwyta za serce,https://www.wprost.pl/zycie/12192942/miala-11-lat-gdy-stracila-bliskich-w-katastrofie-heweliusza-teraz-wspomnienia-wrocily.html,"Wed, 03 Dec 2025 19:50:00 +0100","Agnieszka dowiedziała się o wypadku z telewizji. W domu nikt z nią nie rozmawiał, a na ekranie widziała obraz przewróconego promu. Czteroletnia siostra dziewczynki była najmłodszą ofiarą katastrofy. „Byłam zbyt mała, aby uczestniczyć w procesie, ale nie nazbyt młoda, aby doświadczyć bólu po stracie wszystkich najbliższych” – mówi po latach, wspominając moment, w którym została wyrzucona z posiedzenia Izby Morskiej w Szczecinie. W Szwecji rodzina Karlssonów, która straciła męża i ojca, kierowcę ciężarówki Bo Karlssona, śledziła te same ujęcia. Laila Karlsson długo walczyła o odnalezienie ciała męża i przez lata interweniowała w instytucjach państwowych. Na salę sądową w Szczecinie przychodziła z kartką: „POLSKA ZABIŁA MOJEGO MĘŻA”. To właśnie podczas jednej z rozpraw pani Karlsson zaprosiła 11-letnią Agnieszkę na miesiąc do Szwecji. Dziewczynka przyjęła zaproszenie, mimo że nie znała języka. „Będą musiały minąć kolejne 32 lata, by Agnieszka i Laila Karlsson – już jako dorosłe kobiety – mogły same siebie zapytać, jak do tego doszło” – czytamy w reportażu. Na „Heweliuszu” straciły najbliższych. Spotkały się po 32 latach Jako 19-latka Agnieszka wyjechała do Włoch. Z czasem przestała używać polskiego. Gdy ekipa pracująca nad podcastem „12 000 dni, katastrofa promu Jan Heweliusz” zaczęła jej szukać, odpowiedziała po włosku. Wyjaśniała, że język związał się z traumą. „Nie wiem, jakiego rodzaju opowieści oczekujecie, ale nie wahajcie się zadawać mi pytań” – odpisała im po włosku. W sierpniu 2025 roku Agnieszka wróciła do Szwecji. Laila Karlsson zginęła półtora roku wcześniej w wypadku podczas jazdy konnej. „Miała siedemdziesiąt cztery lata i za nic nie chciała zrezygnować ze swoich przejażdżek” – czytamy. Polkę przywitała Aili, jedna z córek Laili, jej rówieśniczka. To ona opowiedziała dziennikarzom o tym, jak tragedia wyglądała w jej rodzinie, pokazała wycinki starych gazet. To właśnie w rozmowie z Ailą Agnieszka wspomniała, jak została wyrzucona z sali sądowej, czy jak się czuła, kiedy tragedia była obecna wszędzie dookoła niej. Polka nadal mieszka we Włoszech. Prowadzi tam małą pizzerię. Czytaj też: Największa morska tajemnica III RP. „Heweliusz” to katastrofa, której nie rozliczonoCzytaj też: Kiedy tragedia staje się scenariuszem. Recenzja „Heweliusza”"
Polska,W Krakowie zderzyły się tramwaje. Co najmniej 35 rannych,https://www.wprost.pl/kraj/12192912/krakow-zderzenie-tramwajow-co-najmniej-35-rannych.html,"Wed, 03 Dec 2025 18:47:00 +0100","Dramatyczne wydarzenia rozegrały się w środę 3 grudnia w Krakowie. Tuż po godzinie 18 na ulicy Bieńczyckiego niedaleko Ronda Kocmyrzowskiego w Nowej Hucie doszło do poważnego wypadku. Z relacji małopolskich służb wynika, że zderzyły się ze sobą dwa tramwaje. Na zdjęciach opublikowanych przez miasto widać, że obydwa pojazdy znajdowały się na tym samym torze. – Tramwaj linii numer 52 stał przed rondem Kocmyrzowskim, gdy uderzył w niego tramwaj linii numer 5 – wyjaśnił Marek Gancarczyk, rzecznik MPK w Krakowie. Zderzenie tramwajów w Krakowie. Co najmniej 35 rannych Początkowo informowano o 20 poszkodowanych. Wiadomo jednak, że liczba rannych jest większa. W wyniku wypadku ucierpiało co najmniej 35 osób. Jak przekazał Marek Gancarczyk, po przeprowadzeniu wstępnych badań okazało się, że 32 są ranne w stopniu lekkim. – Najciężej poszkodowany został motorniczy, który trafił do szpitala – wyjaśnił rzecznik krakowskiego MPK. Do placówek medycznych zostało przewiezionych także dwoje pasażerów. Anna Zbroja-Zagórska z biura prasowego Komendy Wojewódzkiej Policji w Krakowie poinformowała, że stan obu osób jest bardzo poważny. facebook – Policjanci na miejscu zajmują się nie tylko zabezpieczaniem miejsca wypadku, ale też organizują ruch na jezdni przylegającej do torowiska, aby ułatwić dojazd kolejnym służbom ratunkowym. Funkcjonariusze na miejscu kwalifikują też poszkodowanych pod kątem tego, jak pilnie wymagają pomocy medycznej – dodała Anna Zbroja-Zagórska. Na chwilę obecną nie wiadomo, dlaczego doszło do wypadku. – Zabezpieczamy materiał dowodowy, na podstawie którego będziemy odtwarzać przebieg wypadku. Na jakiekolwiek wnioski na tym etapie jest zbyt wcześnie – stwierdziła przedstawicielka krakowskiej policji. Kraków. Utrudnienia dla pasażerów W związku z wypadkiem mieszkańcy Krakowa muszą się liczyć z utrudnieniami. Linie tramwajowe 1, 5, 9, 14, 52 kierowane na trasy objazdowe. Tramwaje, które się zderzyły jechały na liniach 5 i 52. Czytaj też: Karambol na A4. Auta wjeżdżały w siebie jedno po drugimCzytaj też: Gdańsk zalany, Hel odcięty. Naukowcy nie mają dobrych wieści"
Polska,Nawrocki żąda wdzięczności od Zełenskiego. W sieci zawrzało,https://www.wprost.pl/polityka/12192894/nawrocki-o-zelenskim-i-symetrii-w-relacjach-z-ukraina-w-sieci-zawrzalo.html,"Wed, 03 Dec 2025 18:27:00 +0100","„Domagam się symetrii w relacjach z Ukrainą i oczekuję, że prezydent W. Zełenski wyrazi wdzięczność wobec polskich żołnierzy i narodu polskiego za wsparcie, jakie otrzymuje od naszego narodu!” – napisał w mediach społecznościowych prezydent Karol Nawrocki. Do wpisu głowy państwa dołączone było nagranie z fragmentem konferencji prasowej. – Jeśli przeanalizujemy te setki tysięcy donacji, które trafiają w zakresie humanitarnym, w zakresie sprzętu wojskowego, amunicji, jeśli zobaczymy, jak wielkiego wysiłku dokonał naród polski w pomocy Ukrainie, co się nie zmienia i co jest naszą stałą strategiczną, to liczymy także, że pan prezydent Wołodymyr Zełenski (…) uszanuje ten wysiłek Polaków i otworzy się też na pewne sugestie państwa polskiego i wyrazi wdzięczność wobec polskich żołnierzy, polskich obywateli i państwa polskiego – mówi na nim prezydent. Prezydent o symetrii w stosunkach z Ukrainą. Wywołał oburzenie Wpis prezydenta wywołał falę komentarzy. „Żenada” – stwierdził Kamil Dziubka, dziennikarz Onetu. „Szefowie służb mają przeprosić pana Karola Nawrockiego. Zełenski ma podziękować panu Karolowi Nawrockiemu. Pan Prezydent na pełnej” – napisał Bartosz Arłukowicz, europoseł Koalicji Obywatelskiej. „Domaganie się wdzięczności za swoje działania jest… słabe. Tym bardziej, że pomagając Ukrainie nie działamy altruistycznie tylko realizujemy własne strategiczne interesy. Każdy zabity żołnierz rosyjski, każdy zniszczony czołg osłabia możliwości ataku na nasz kraj” – ocenił prof. Tomasz Kamiński, politolog. Mariusz Kowalczyk, dziennikarz „Press”, stwierdził za to: „Szkoda, że prezydent Nawrocki ma tylko tyle do zaproponowania w sprawie Ukrainy. Ale wiem, że w zanadrzu ma jeszcze rzeź wołyńską. Na tym jednak polskie propozycje się kończą. A potem zdziwienie, że nie ma nas przy stołach, gdzie zapadają decyzje”. Czytaj też: Nawrocki obiecuje tańszy prąd. Tyle realnie ma zyskać każde gospodarstwoCzytaj też: PiS pomoże odrzucić weto Nawrockiego? „Rozwiązanie musi pomóc zachować prezydentowi twarz”"
Polska,"Gdańsk zalany, Hel odcięty. Naukowcy nie mają dobrych wieści",https://www.wprost.pl/kraj/12192891/gdansk-zalany-hel-odciety-naukowcy-nie-maja-dobrych-wiesci.html,"Wed, 03 Dec 2025 18:14:00 +0100","Gdańska starówka pod wodą, Hel odcięty od stałego lądu, Mielno wchłonięte przez morze – jeszcze niedawno brzmiało to jak fantazja scenarzystów z Hollywood. Dziś to już nie fikcja, lecz coraz bardziej prawdopodobna przyszłość. Według naukowców Polska może wejść w erę wielkiej metamorfozy geograficznej szybciej, niż wielu się wydaje. Bałtyk pochłonie polskie miasta? Nowe prognozy Eksperci ostrzegają, że przy dalszym wzroście temperatur Bałtyk może trwale zmienić linię polskiego wybrzeża. Przewidywany wzrost poziomu morza oznacza nie tylko utratę części plaż, ale również zagrożenie dla popularnych miejscowości turystycznych. Silniejsze sztormy, cofki i powtarzające się podtopienia to zjawiska, które – według ekspertów – będą narastać. Według badaczy część terenów nad Bałtykiem może znaleźć się pod wodą jeszcze za życia obecnego pokolenia. Najbardziej zagrożone jest Trójmiasto, przede wszystkim Gdańsk. Z analiz Climate Central wynika, że poziom Bałtyku może wzrosnąć o metr do końca wieku. Oznaczałoby to regularne zalewanie gdańskiej starówki już około 2050 roku, a dla Żuław i okolic Elbląga – ryzyko trwałych podtopień. Gdańsk zalany, Hel odcięty. Naukowcy nie mają dobrych wieści Podczas szczytu COP26 zaprezentowano materiał ukazujący zatopione centrum Gdańska. W grudniu 2023 roku opublikowano dokładniejsze mapy zagrożeń, które wskazują, że południowo-wschodnie dzielnice miasta mogą znaleźć się pod wodą w ciągu 25 lat. – Jeżeli mówimy o podnoszeniu się poziomu morza i zalewaniu obszaru przybrzeżnego, mamy bardzo duży problem, jeśli chodzi o Zatokę Gdańską. Gdańsk jest narażony, bo jest otwarty od strony morza, natomiast od strony wschodniej są położone poniżej poziomu morza Żuławy. Także Wisła może stanowić zagrożenie dla Gdańska – komentował w rozmowie z portalem Trójmiasto.pl prof. Tymon Zieliński. Z kolei prof. Jacek Piskozub zwraca uwagę, że przy wzroście poziomu morza o 8–9 metrów skutki byłyby katastrofalne. W takim scenariuszu Gdynia utraciłaby porty i stocznie, a w Gdańsku pod wodą znalazłaby się większość dzielnic, z wyjątkiem niewielkiego, wyżej położonego obszaru w rejonie Kościoła Mariackiego. Zagrożenie dotyczy także Świnoujścia, Międzyzdrojów, Kołobrzegu i Mielna. Według prognoz część tych miejscowości może zostać zalana przy wzroście poziomu morza o 60–110 cm. Eksperci oceniają, że brak inwestycji w ochronę wybrzeża może doprowadzić do strat liczonych w miliardach złotych. Czytaj też: Dlaczego pies ziewa? To może być sygnał alarmowy. Lekarka weterynarii wyjaśniaCzytaj też: Nieznany rozdział historii kotów. Naukowcy podważają poprzednie ustalenia"
Polska,Zaskakująca szczerość posła. Ta afera może zatopić PiS,https://www.wprost.pl/kraj/12192855/ziobro-zatopi-pis-zaskakujaca-szczerosc-terleckiego.html,"Wed, 03 Dec 2025 17:20:00 +0100","Zbigniew Ziobro przebywa aktualnie na Węgrzech. Wyjazd polityka PiS zbiegł się w czasie z poważnymi zarzutami kierowanymi pod jego adresem przez prokuraturę. Śledczy stawiają byłemu ministrowi sprawiedliwości aż 26 zarzutów w związku z nieprawidłowościami dotyczącymi Funduszu Sprawiedliwości. Ziobro stanie przed Trybunałem Stanu? Dotyczą one m.in. kierowania zorganizowaną grupą przestępczą. W związku z tym prokuratura skierowała do Sądu Rejonowego dla Warszawy-Mokotowa wniosek o aresztowanie Zbigniewa Ziobry na trzy miesiące. Posiedzenie w tej sprawie zaplanowane jest na 22 grudnia. Wcześniej Sejm uchylił immunitet polityka PiS i poparł wniosek o zatrzymanie i tymczasowe aresztowanie Zbigniewa Ziobry. Co więcej, podjęto również decyzję o unieważnieniu paszportu dyplomatycznego polityka PiS. Marcin Kierwiński, szef MSWiA zapowiedział, że unieważniony ma zostać również jego paszport prywatny. 3 grudnia Włodzimierz Czarzasty zapowiedział, że koalicja rządząca rozpocznie zbiórkę podpisów pod wnioskiem o przekazanie sprawy byłego szefa resortu sprawiedliwości do Trybunału Stanu. – Trybunał Stanu to jest instytucja w istocie martwa i w istocie nie ma sensu. A poza tym, czym zasłużył pan minister Ziobro nad Trybunał Stanu? Niczym – skomentował Jarosław Kaczyński. W opinii prezesa PiS cała afera związana z Funduszem Sprawiedliwości jest tylko w głowach polityków KO. Ziobro zatopi PiS? Zaskakująca szczerość Terleckiego Jak się okazuje, w Prawie i Sprawiedliwości jest grupa polityków, która uważa, że sprawa Zbigniewa Ziobry jest dla partii obciążeniem. – Tracimy na wewnętrznych wojnach frakcji, które się teraz coraz ostrzej ścierają – powiedział dziennikarzom w Sejmie Ryszard Terlecki. Dopytywany o byłego ministra sprawiedliwości dodał, że „to oczywiście nas topi”. Jednocześnie wiceprzewodniczący Prawa i Sprawiedliwości zaznaczył, że nie zalecałby Zbigniewowi Ziobrze powrotu do Polski. – Oczywiście od razu go zamkną, ale publiczność telewizyjna tak uważa w większości, tak mi się wydaje – wyjaśnił Ryszard Terlecki. Z sondażu Instytutu Badań Pollster dla „Super Expressu” wynika, że w opinii 72 proc. Polaków były minister sprawiedliwości powinien wrócić do kraju i stanąć przed sądem. Odmiennego zdania jest 14 proc. badanych, a kolejne 14 proc. nie ma zdania na ten temat. Czytaj też: PiS pomoże odrzucić weto Nawrockiego? „Rozwiązanie musi pomóc zachować prezydentowi twarz”Czytaj też: Kaczyńskiego czekają wielkie zmiany. Ten szczegół zwraca uwagę"
Polska,Tak WOŚP zareagowała na akcję Biedronia. Padły gorzkie słowa,https://www.wprost.pl/kraj/12192837/wosp-skrytykowal-pomysl-biedronia-padly-gorzkie-slowa.html,"Wed, 03 Dec 2025 17:13:00 +0100","Europoseł Nowej Lewicy Robert Biedroń od lat aktywnie wspiera Wielką Orkiestrę Świątecznej Pomocy. Przykładowo podczas ostatniego finału na licytację figurkę Maryi z dzieciątkiem Jezus. „Towarzyszyła mi przez lata i stała się nieodłącznym symbolem mojej działalności publicznej” – pisał o niej polityk. Tym razem europoseł zdecydował się przypomnieć o zbliżającym się finale WOŚP w mediach społecznościowych. Na swoim profilu na Facebook’u polityk zamieścił grafikę, na której zachęcał odbiorców do głosowania za tym, którą fundację wolą – Orkiestrę czy należącą do o. Tadeusza Rydzyka „Lux Veritatis”. „Zbliża się kolejny finał WOŚP, z tej okazji mała ankieta” – napisał Biedroń. WOŚP odcina się od akcji Biedronia. „Kompletnie jest nam to niepotrzebne” Wpis polityka nie umknął uwadze Orkiestry, która podała go dalej, jednak nie aby poszerzyć grono odbiorców, a aby zwrócić się bezpośrednio do Biedronia. „Drogi Robercie, czy wiesz, jak nas bolą takie memy i grafiki, jak ta opublikowana na Twojej stronie?” – czytamy. „Łatwiej nam żyć, gdy nie znamy pochodzenia grafiki, ale gdy publikujesz to Ty, po prostu boli. Kompletnie jest nam to niepotrzebne. Robimy swoje i tyle. Do wszystkich gorąca prośba: nie bawcie się dalej tą i podobnymi grafikami” – napisała fundacja. facebook Wśród komentujących trudno znaleźć kogoś, kto nie zgadza się z wpisem fundacji. „Cieszę się że macie normalne podejście do tych nienormalnych czasów. Dobrze że nie eskalujecie hejtu i głupoty która stała się dla wielu czymś zwyczajnym. Jestem za WOŚP do końca świata i jeden dzień dłużej” – napisał jeden z internautów. „W punkt. Szkoda czasu na podobne ankiety, które wywołają jedynie niepotrzebne dyskusje” – stwierdziła internautka. 34. Finał WOŚP. Dla kogo zagra Orkiestra? Do następnego finału WOŚP zostały niecałe dwa miesiące. Odbędzie się on 25 stycznia. Tym razem Orkiestra zagra pod hasłem „Zdrowe brzuszki naszych dzieci” i zbierać będzie na diagnostykę i leczenie chorób przewodu pokarmowego u najmłodszych pacjentów. Łącznie podczas wszystkich poprzednich finałów fundacji udało się uzbierać blisko 2,6 mld złotych i kupić za to niemal 81 tys. urządzeń. Czytaj też: PiS pomoże odrzucić weto Nawrockiego? „Rozwiązanie musi pomóc zachować prezydentowi twarz”Czytaj też: Kaczyńskiego czekają wielkie zmiany. Ten szczegół zwraca uwagę"
Polska,PiS pomoże odrzucić weto Nawrockiego? „Rozwiązanie musi pomóc zachować prezydentowi twarz”,https://www.wprost.pl/tylko-u-nas/12192564/ustawa-lancuchowa-pis-pomoze-odrzucic-weto-nawrockiego.html,"Wed, 03 Dec 2025 17:02:00 +0100","Karol Nawrocki zawetował tzw. ustawę łańcuchową. – Dam do druku oraz skieruję na komisję kwestię związaną z wetem w stosunku do tych ustaw. Ustawa łańcuchowa przejdzie do komisji nadzwyczajnej ds. ochrony zwierząt i chciałem poinformować, że jest decyzja koalicji w tej sprawie. To weto będzie głosowane dlatego, że uważamy tę decyzję prezydenta za następną decyzję, która jest absolutnie niezrozumiała – powiedział na konferencji prasowej marszałek Sejmu. Włodzimierz Czarzasty zaznaczył, że jeżeli komisja szybko zdecyduje, to posłowie mogą zająć się wetem prezydenckim jeszcze na posiedzeniu w grudniu, a jeśli wolniej to w styczniu 2026 r. Będzie to pierwsza sytuacja od dawna, kiedy Sejm spróbuje odrzucić prezydenckie weto. O prawdopodobieństwo takiego rozstrzygnięcia „Wprost” zapytał prof. Olgierda Annusewicza. Zdaniem politologa „nawet jeśli matematycznie jest, to politycznie takiej szansy nie ma”."
Polska,Kaczyńskiego czekają wielkie zmiany. Ten szczegół zwraca uwagę,https://www.wprost.pl/kraj/12192786/kaczynski-bedzie-mial-nowych-sasiadow-znamy-szczegoly.html,"Wed, 03 Dec 2025 16:16:00 +0100","Od wielu lat Jarosław Kaczyński mieszka w bliźniaku w warszawskiej dzielnicy Żoliborz. Według oświadczenia majątkowego polityk jest właścicielem jednej trzeciej nieruchomości w 150-metrowym domu, którego wartość jest szacowana na 2,2 mln złotych. Jarosław Kaczyński i jego dom na Żoliborzu W 2012 roku prezes PiS opowiadał, w jaki sposób dom trafił do jego rodziny. – Moi rodzice po ślubie otrzymali pieniądze od ciotki mojego ojca, która była zamożna i bezdzietna. Za te pieniądze wyremontowali spalony dom na Żoliborzu. W zamian właściciel wynajął im na dziesięć lat mieszkanie na górze – wspominał polityk na łamach Niezależnej. – Potem pojawił się kwaterunek, myśmy dostali na to mieszkanie przydział z sublokatorkami. Mieszkała z nami babcia, czasem gosposia do pomocy; w trzech pokojach, 76 metrów kwadratowych, łącznie mieszkało osiem osób – dodawał. Jarosław Kaczyński będzie miał nowych sąsiadów Sąsiednia część domu, w którym mieszka Jarosław Kaczyński, od wielu lat stała pusta. Ta sytuacja wkrótce się zmieni. Od początku listopada na terenie nieruchomości przy ulicy Mickiewicza trwają prace remontowe. Po zakończeniu prac budowlanych, które zaplanowano na połowę przyszłego roku, do domu ma się wprowadzić młoda rodzina. – Szukaliśmy dość długo domu na Żoliborzu. Takich ofert jest niewiele – przyznała nowa właścicielka w rozmowie z „Gazetą Wyborczą”. Dopytywana, czy nie obawia się, że w pobliżu jej domu mogą odbywać się protesty, wyjaśniała, że nabyła nieruchomość już po wyborach parlamentarnych w 2023 roku. – Mamy nadzieję, że intensywne protesty przed domem Jarosława Kaczyńskiego to już przeszłość. Na razie robimy gruntowny remont. Budynek jest z lat 50., więc konieczna jest wymiana instalacji, okien, będzie rozbudowa w bok – wyliczała. Kierownik ekipy, która prowadzi prace remontowe także opowiadał „Faktowi”, że ceglany dom od dłuższego czasu nie był odnawiany. – Ściany przeciekały, więc zrobiliśmy podmurówkę. Jest to remont wewnętrzny i rozbudowa w granicach tego, co było – tłumaczył. Czytaj też: Burza po decyzji Nawrockiego. Tusk: Sprawa ma drugie dnoCzytaj też: Te słowa Tuska poruszyły Niemcy. Zapadła historyczna decyzja"
Polska,TVP niewpuszczone na spotkanie z udziałem Karola Nawrockiego. Oto powód,https://www.wprost.pl/kraj/12192777/tvp-niewpuszczone-na-spotkanie-z-nawrockim-kancelaria-wyjasnia-powody.html,"Wed, 03 Dec 2025 16:13:00 +0100","Prezydent Karol Nawrocki przebywa w Ostrzyhomiu, gdzie odbywa się szczyt państw Grupy Wyszehradzkiej. Poza nim udział w wydarzeniu biorą prezydenci Czech, Słowacji i goszczących spotkanie Węgier. – Naszym wspólnym interesem jest dalsze wzmacnianie połączeń infrastrukturalnych między krajami regionu – mówił prezydent podczas konferencji z pozostałymi głowami państw. Jedną z redakcji, które miały zamiar transmitować czterostronne spotkanie, była Telewizja Polska. Ta jednak, jak czytamy na stronie portalu TVP Info, nie została wpuszczona. „Telewizja Polska nie otrzymała zgody na relacjonowanie szczytu państw Grupy Wyszehradzkiej, który odbywa się na Węgrzech” – napisano. Zgodnie z postanowieniem organizatorów wydarzenia, relacjonować je mogło jedynie pięć redakcji z Polski. Kancelaria Prezydenta RP miała zadecydować, że będą to Polsat, Polska Agencja Prasowa, Kanał Zero, TV Republika i wPolsce24. „Relacja TVP ze szczytu jest prowadzona z parkingu przed miejscem obrad” – przekazało TVP Info. TVP kolejny raz za drzwiami. Dziennikarze niewpuszczeni na spotkanie w Lublinie To nie pierwszy raz, kiedy dziennikarze Telewizji Polskiej nie zostali wpuszczeni na wydarzenie z udziałem prezydenta Karola Nawrockiego. Miało to także miejsce podczas w Lublinie podczas ECR Kongresu Młodych 28 listopada. Jak podało wówczas TVP 3 Lublin, tylko niektóre stacje telewizyjne mogły wejść do środka. Portal Press informował, że powodem odmowy miało być zbyt późne złożenie wniosków o akredytację na wydarzenie. TVP 3 Lublin przekazała jednak, że redakcje dowiedziały się o przyjeździe Karola Nawrockiego zaledwie godzinę przed jego wizytą, co w praktyce uniemożliwiło wcześniejszą rejestrację. Poza TVP 3 Lublin niewpuszczone zostały m.in. Polska Agencja Prasowa i Radio Lublin. Czytaj też: Prezydent zawetował ustawę łańcuchową. Marszałek Sejmu zapowiada głosowanieCzytaj też: Marta Nawrocka w blasku fleszy. Stylistka nie pozostawia złudzeń"
Polska,Rewolucja przy granicy polsko-białoruskiej. Takich wieści nie było od dawna,https://www.wprost.pl/kraj/12192765/zmiany-na-granicy-polsko-bialoruskiej-sg-zajmie-miejsce-wojska.html,"Wed, 03 Dec 2025 15:58:00 +0100","Straż Graniczna na bieżąco publikuje raporty z granicy polsko-białoruskiej. Według najnowszych danych sytuacja na pograniczu znacząco się uspokoiła. Minionej doby (2 grudnia) nie odnotowano ani jednej próby nielegalnego przedostania się do Polski. Z kolei w poprzedni weekend (28-30 listopada) pojawił się tylko jeden migrant, który próbował sforsować granicę bez wymaganych dokumentów. Łącznie w całym listopadzie do naszego kraju próbowało się przedostać 358 cudzoziemców. Dla porównania – rok wcześniej w analogicznym okresie było to blisko 1000 osób. – Być może Łukaszenko doszedł do wniosku, że nie osiąga wystarczających politycznych efektów i stąd przemyt migrantów w listopadzie jest już w dużo mniejszej skali – ocenił były wiceszef zarządu wywiadu Urzędu Ochrony Państwa Piotr Niemczyk. Zmiany na granicy polsko-białoruskiej. SG zajmie miejsce wojska? Tymczasem z ustaleń RMF FM wynika, że na granicy polsko-białoruskiej już wkrótce mogą się szykować poważne zmiany. Wojsko ma analizować możliwość przekazania strażnikom granicznym części swej odpowiedzialności za pilnowanie granicy. Jeśli wspomniane wyżej zmiany weszłyby w życie, wówczas ta część odcinków pasa granicznego, którą aktualnie nadzoruje wojsko, przeszłaby w całości pod kontrolę SG. Dzięki takiemu rozwiązaniu część żołnierzy patrolujących granicę polsko-białoruską mogłaby wrócić do jednostek i zająć się innymi działaniami. Aktualnie w regionie jest ich blisko 5 tysięcy. Co więcej, zwiększona miałaby zostać również rola patroli mobilnych. Powodem rozważania takiego kroku jest nie tylko spadek liczby nielegalnych migrantów oraz mniejsza liczba incydentów z ich udziałem, ale również odnotowana przez służby ogromna skuteczność zapory granicznej, na co duży wpływ miał montaż systemów elektronicznych, pozwalających łatwiej wykrywać intruzów. Czytaj też: Przełom na granicy polsko-białoruskiej. Kolejny dowódCzytaj też: Braun może mieć gigantyczny problem. Szef MSWiA mówi wprost"
Polska,Drastyczne cięcia w TVP Wilno. Telewizja Polska tłumaczy: „Wytyczne budżetowe MSZ”,https://www.wprost.pl/kraj/12192693/tvp-wilno-do-likwidacji-mamy-odpowiedz-wytyczne-budzetowe-msz.html,"Wed, 03 Dec 2025 15:52:00 +0100","TVP Wilno jest obecnie największym polskojęzycznym nadawcą na Litwie. Huczne otwarcie odbyło się w 2019 roku, gdy Telewizja Polska podpisała z Ministerstwem Spraw Zagranicznych porozumienie, a resort zobowiązał się do finansowania nowego kanału. I właśnie w tej kwestii mają zajść diametralne zmiany. Z doniesień polonijnych mediów wynika, że dyrektor TVP Wilno Joanna Warzecha ogłosiła już pracownikom, że w przyszłym roku budżet zostanie drastycznie zmniejszony. Na tyle, że stacja będzie musiała zrezygnować z większości własnych produkcji, przy których obecnie pracuje blisko 150 osób. W obronie stacji powstały już dwie petycje. Pierwsza z nich, której autorzy przedstawiają się jako litewska Polonia, skierowana jest MSZ-u i Ambasady RP w Wilnie. Promują ją między innymi pracownicy TVP Wilno oraz mniejsze polskojęzyczne media. „Zmniejszenie finansowania oznacza likwidację większości programów — na antenie pozostałyby tylko dwa formaty — co w praktyce prowadzi do uciszenia głosu największej mniejszości narodowej na Litwie” – czytamy w petycji. „TVP Wilno reprezentuje polską inteligencję i buduje elitę społeczną, daje przestrzeń polskiej debacie publicznej i umożliwia społeczeństwu uczestnictwo w realnym życiu kraju. Ograniczenie działalności stacji byłoby poważnym błędem geopolitycznym” – dodają jej autorzy."
Polska,Spotify Wrapped powraca. W zestawieniu jest pewna nowość,https://www.wprost.pl/zycie/12192735/spotify-wrapped-2025-jak-sprawdzic-podsumowanie-roku.html,"Wed, 03 Dec 2025 15:13:00 +0100","Grudzień, obok przygotowań do Świąt Bożego Narodzenia, jest też czasem bilansów. Od dziewięciu lat Spotify Wrapped przyciąga uwagę internautów, generując gigantyczny ruch w sieci – zwłaszcza że niedawno swoje podsumowania ujawnili użytkownicy Apple Music. Teraz przyszła kolej na najpopularniejszą platformę streamingową. Dane wykorzystywane do stworzenia Wrapped powstają na podstawie codziennych decyzji muzycznych użytkownika. Dzięki temu każdy może odkryć, jak kształtowały się jego upodobania przez cały rok i które utwory towarzyszyły mu najczęściej. Jak sprawdzić swoje Spotify Wrapped 2025? Aby sprawdzić swoje podsumowanie roku w aplikacji, trzeba wykonać kilka prostych czynności: Otworzyć aplikację Spotify na smartfonie. Poczekać, aż na ekranie pojawi się animacja rozpoczynająca Wrapped. Jeżeli widok nie uruchomi się samoczynnie, warto spojrzeć w prawy górny róg ekranu — tam powinien pojawić się specjalnie oznaczony przycisk „Wrapped”. Jeśli przycisku nie ma, należy upewnić się, czy aplikacja została zaktualizowana do najnowszej wersji. Gdy i te kroki nie pomogą, wystarczy wejść na stronę spotify.com/wrapped na telefonie. Po kliknięciu „Otwórz/Odkryj swoje brzmienie” użytkownik zostanie automatycznie przekierowany do aplikacji z gotowym podsumowaniem. Co znajduje się w zestawieniu Wrapped 2025? Jest nowa funkcja Spotify Wrapped oferuje szeroki przekrój danych o słuchaniu muzyki w mijającym roku. Wśród elementów podsumowania znajdują się najczęściej słuchani artyści, dominujące gatunki muzyczne, lista ulubionych utworów, łączna liczba minut odsłuchu, opcje porównania wyników z innymi użytkownikami. W tym roku Wrapped zyskał dodatkową funkcję – wśród statystyk można sprawdzić także swój muzyczny wiek. Wrapped stał się tradycją, która co roku wywołuje falę publikacji w mediach społecznościowych. Miliony internautów wymieniają się między sobą tym, co znaleźli w swoim podsumowaniu. Poza tym – to nie tylko spojrzenie na muzyczne preferencje, ale również okazja do odkrycia na nowo utworów, które mogły nam w ciągu roku umknąć. Czytaj też: QUIZ. Masz muzykę we krwi? Dokończ słowa legendarnych piosenek!Czytaj też: Aktorki teatru ROMA o kulisach kultowego musicalu „Wicked”. „Naprawdę latamy”"
Polska,Podwyżki dla nauczycieli w 2026. Tyle wyniesie waloryzacja,https://www.wprost.pl/kraj/12192726/podwyzki-dla-nauczycieli-w-2026-sprawdz-nowe-stawki.html,"Wed, 03 Dec 2025 15:05:00 +0100","Kwota bazowa, na podstawie której wyliczane są płace w oświacie, ma w przyszłym roku wzrosnąć do 5 597,86 zł, czyli o 163,04 zł więcej niż obecnie. Ministerstwo Edukacji Narodowej zapowiada publikację nowego rozporządzenia płacowego na początku roku, jednak dostępne szacunki pozwalają określić minimalne stawki wynagrodzenia zasadniczego. Prognozy wskazują, że płaca zasadnicza nauczyciela początkującego może wynieść około 5 308 zł brutto, nauczyciela mianowanego 5 469 zł, a dyplomowanego 6 397 zł. Minimalne stawki mają wzrosnąć o 155–186 zł brutto, a w przypadku nauczycieli rozpoczynających pracę przewidziano dodatkowy wskaźnik, który ma zapewnić pełny 3-procentowy wzrost średniego wynagrodzenia. Projekt budżetu przewiduje także wzrost średnich wynagrodzeń, które zgodnie z planem mają wynieść 6 872,47 zł dla nauczyciela początkującego, 8 060,92 zł dla mianowanego i 10 300,06 zł dla dyplomowanego. Związek Nauczycielstwa Polskiego podkreśla jednak, że tzw. średnia płaca nie odzwierciedla kwoty wpływającej na konto. Do wskaźnika średniego wynagrodzenia wliczane są m.in. dodatki funkcyjne, jubileuszowe, za pracę w porze nocnej czy odprawy, które nie przysługują każdemu nauczycielowi w każdym miesiącu. Pensje nauczycieli wzrosną. Związki nie są zadowolone Proponowana waloryzacja jest niższa od tej, jakiej oczekiwało ZNP. Związek od dłuższego czasu domaga się 10-procentowego wzrostu wynagrodzenia zasadniczego oraz powiązania pensji nauczycieli z przeciętnym wynagrodzeniem w gospodarce. Przewodniczący związku Sławomir Broniarz komentując propozycję 3-proc. wzrostu płac w połowie października, na wcześniejszym etapie prac nad budżetem, nazwał ją „policzkiem wymierzonym nauczycielom”. – Jak mamy motywować do pracy tych, na których szkoła czeka? Jak mamy zasypać dziurę kadrową? Jak mamy zachęcać do pracy absolwentów szkół wyższych? – pytał w rozmowie z „Głosem Nauczycielskim” Czytaj też: Tak wygląda praca w polskich szkołach. Nauczyciele stawiają sprawę jasnoCzytaj też: MEN ogranicza wagary uczniów. Nauczyciele mają „ale”"
Polska,"Zabił, poćwiartował i zakopał. Wstrząsająca zbrodnia w Słupsku",https://www.wprost.pl/kraj/12192702/slupsk-pocial-cialo-schowal-w-workach-spalil-walizke-sledczy-ujawniaja-szczegoly.html,"Wed, 03 Dec 2025 14:33:00 +0100","Okazało się, że w workach na odpady zakopano poćwiartowane szczątki człowieka. Szybko potwierdzono, że to zaginiony od kilku dni 31-letni Mateusz D. Zwłoki zostały podzielone na kilka części, umieszczone w foliowych workach, a następnie przysypane ziemią, aby ukryć ślady przestępstwa. Sekcja ujawniła przebieg dramatycznych wydarzeń Jeszcze tego samego dnia policjanci zatrzymali 19-letniego Alana G., współlokatora ofiary. Jak podaje RMF 24, według ustaleń śledczych to właśnie on miał odpowiadać za atak. Przeprowadzona sekcja wykazała, że przyczyną śmierci Mateusza D. było pięć ran kłutych zadanych nożem w rejonie serca. Rozkawałkowanie ciała nastąpiło już po zgonie. „Oddaj 100 tysięcy złotych” Prokuratura ustaliła, że po dokonaniu zabójstwa Alan G. wykorzystał telefon ofiary. Wysłał do matki zmarłego wiadomość tekstową z żądaniem okupu – domagał się 100 tysięcy złotych za rzekome „uwolnienie” jej syna. To nie jedyna próba wprowadzenia śledczych w błąd. 19-latek 1 grudnia zgłosił się do Komendy Miejskiej Policji w Słupsku, gdzie złożył fałszywe zawiadomienie o przestępstwie, a także podał nieprawdziwe zeznania, twierdząc, że padł ofiarą rozboju dokonanego przez Mateusza D. Usłyszał trzy zarzuty. Przyznał się do winy Alan G. usłyszał trzy poważne zarzuty. Oskarżono go za zabójstwo ze szczególnym okrucieństwem połączone ze zbezczeszczeniem zwłok, usiłowanie wymuszenia rozbójniczego, oraz fałszywe zawiadomienie o przestępstwie. 19-latek przyznał się do winy. Wyjaśnił, że głównym motywem była chęć zdobycia przedmiotów należących do współlokatora. Według jego relacji do zabójstwa doszło 24 listopada. Po śmierci ofiary rozczłonkował ciało w łazience, używając kuchennych noży. Następnie przewiózł je w walizce do parku, gdzie ukrył je pod ziemią. Samą walizkę później spalił. Podejrzany leczył się psychiatrycznie Prokuratura poinformowała, że Alan G. leczył się psychiatrycznie, choć wcześniej nie był nigdy karany. Złożono wniosek o jego tymczasowe, trzymiesięczne aresztowanie. Za zarzucane czyny młodemu mężczyźnie grozi kara dożywotniego pozbawienia wolności. Czytaj też: 14-latek planował strzelaninę w polskiej szkole. Miał listę celówCzytaj też: Tragiczna śmierć 22-letniej piosenkarki. Prokurator mówi o brutalnym ataku"
Polska,TK orzekł o legalności partii politycznej. W jej sprawie wnioskował Karol Nawrocki,https://www.wprost.pl/kraj/12192666/prezydent-nawrocki-chcial-delegalizacji-kpp-tk-orzekl-w-tej-sprawie.html,"Wed, 03 Dec 2025 13:57:00 +0100","Cele i działalność Komunistycznej Partii Polski są niezgodne z konstytucją RP – zadecydował Trybunał Konstytucyjny. Tym samym KPP zostaje uznana za nielegalną. TK orzekł w sprawie Komunistycznej Partii Polski „Jeżeli Trybunał Konstytucyjny wyda orzeczenie o niezgodności z konstytucją celów lub działalności partii politycznej, sąd niezwłocznie wydaje postanowienie o wykreśleniu wpisu partii politycznej z ewidencji” – czytamy w ustawie o partiach politycznych. — W porządku prawnym RP nie ma miejsca na partię, która gloryfikuje zbrodniarzy i reżimy komunistyczne odpowiedzialne za śmierć milionów istnień ludzkich, w tym naszych rodaków, obywateli Polski — podkreślała w uzasadnieniu orzeczenia sędzia Krystyna Pawłowicz. Prezydent Nawrocki chciał delegalizacji KPP W sprawie Komunistycznej Partii Polski TK wydał orzeczenie w pełnym składzie pod przewodnictwem prezesa Bogdana Święczkowskiego. Wniosek o zbadanie legalności KPP jeszcze w 2020 roku składał ówczesny prokurator generalny Zbigniew Ziobro. W ostatnich dniach o to samo wnioskował Karol Nawrocki. Wniosek prezydenta skierowany został do TK w listopadzie. Nawrocki zwracał uwagę, na niezgodność z konstytucją celów programowych KPP. Dowodził, że odwołują się one do „totalitarnych metod i praktyk działania komunizmu oraz założenia stosowania przemocy w celu zdobycia władzy i wpływu na politykę państwa”. Ewidencję partii politycznych prowadzi VII Wydział Cywilny Rodzinny i Rejestrowy — Sekcja ds. Rejestrowych Sądu Okręgowego w Warszawie. Osobowość prawną partia polityczna nabywa z chwilą wpisania do ewidencji. Komunistyczna Partia Polski miała w niej numer 152. Do rejestru wpisana została w październiku 2002 roku. Jej siedziba znajduje się w Tarnowskich Górach. Czytaj też: Prezydent zawetował „ustawę łańcuchową. Zaproponował własną, z wyłączeniamiCzytaj też: Złe wieści dla Karola Nawrockiego. Polacy ocenili jego niezależność polityczną"
Polska,Uderzenie ciepła w grudniu. Tyle pokażą termometry w najbliższych dniach,https://www.wprost.pl/kraj/12192618/do-polski-zmierza-ocieplenie-synoptycy-prognozuja-nawet-14-stopni.html,"Wed, 03 Dec 2025 13:33:00 +0100","Najbliższe dni przyniosą wyraźną zmianę w pogodzie. Już w kolejnym tygodniu słupki rtęci mogą pokazać nawet 14 stopni Celsjusza. Na powrót śniegu i zimowego krajobrazu trzeba będzie prawdopodobnie jeszcze zaczekać. Chłodny start grudnia Pierwsze dni miesiąca upłyną pod znakiem umiarkowanego zimna. Jak podaje Instytut Meteorologii i Gospodarki Wodnej, w środę, 3 grudnia, maksymalna temperatura wyniesie od 2 do 8 stopni Celsjusza. Najniższe wartości pojawią się na północnym wschodzie, natomiast najcieplej będzie na południowym zachodzie i na Podkarpaciu. Od czwartku zacznie się stopniowe ocieplenie. W czwartek spodziewać się możemy od 4 do 10 stopni Celsjusza. W piątek będzie jeszcze cieplej – termometry wskażą od 5 do 10 stopni. W sobotę z kolei – od 5 do 7 stopni. Najwyższych temperatur można spodziewać się na wschodzie oraz w regionach południowo-zachodnich. Wyraźne ocieplenie w następnym tygodniu W niedzielę, 7 grudnia, temperatury ustabilizują się na poziomie 7-8 stopni Celsjusza, choć na krańcach wschodnich wciąż będzie nieco chłodniej. Od poniedziałku, 8 grudnia, nadejdzie wyraźna zmiana – w centrum i na zachodzie termometry wskażą od 9 do 12 stopni Celsjusza. Najcieplejszy okres przypadnie na czas 9-11 grudnia, kiedy maksymalne temperatury sięgną 11-14 stopni Celsjusza. W piątek, 12 grudnia, możliwe jest niewielkie ochłodzenie – szczególnie na wschodzie, gdzie spodziewane są wartości sięgające 7-8 stopni Celsjusza. Nocne temperatury coraz mniej zimowe Na początku miesiąca, szczególnie w nocy z 3 na 4 grudnia, możliwe są lokalne spadki temperatury do -2 stopni, zwłaszcza na północy i wschodzie. Od 5 grudnia nocne wartości nie powinny już spadać poniżej zera. Na zachodzie oraz w rejonach nadmorskich na termometrach pojawi się od 0 do 1 stopnia. Od 6 do 8 grudnia obszar przymrozków będzie się zmniejszał, a noce staną się wyraźnie łagodniejsze, coraz częściej z dodatnimi temperaturami. Czytaj też: Ferie zimowe w innym trybie. Nowe wieści dla uczniów. Jest pierwsza prognozaCzytaj też: Prognoza pogody na Święta Bożego Narodzenia. Meteorolodzy odsłaniają karty. Nowe modele"
Polska,Kolęda 2025/2026. Parafia z Gdańska opublikowała zbiór zasad. Jedna dotyczy poczęstunku,https://www.wprost.pl/kraj/12192588/koleda-20252026-parafia-opublikowala-zbior-zasad-aby-bylo-owocne.html,"Wed, 03 Dec 2025 13:25:00 +0100","Wizyty duszpasterskie w domach parafian, czyli tzw. kolęda, przebiegają w dwóch formach. W niektórych parafiach kapłani chodzą od drzwi do drzwi, aby spotkać się ze wszystkimi mieszkańcami, a w innych odwiedzają tylko te osoby, które wyrażą chęć przyjęcia księdza, wypełniając specjalny druk. Pojawiają się też różnice, jeśli chodzi o termin rozpoczęcia kolędy. Kolęda 2025. Jakich zasad należy przestrzegać? Sześć punktów parafii z Gdańska W zeszłym roku zwróciliśmy się do Konferencji Episkopatu Polski z pytaniami dotyczącymi organizacji wizyt duszpasterskich. „Za organizację wizyty duszpasterskiej odpowiedzialny jest miejscowy ksiądz proboszcz, chyba, że w danej diecezji zostały wydane jakieś szczególne rozporządzenia przez biskupa diecezjalnego. Konferencja Episkopatu Polski nie wydaje wytycznych dotyczących przeprowadzania wizyt duszpasterskich” – poinformowało Biuro Prasowe KEP w komunikacie przesłanym do redakcji „Wprost”. Kolęda rozpoczęła się już np. w Parafii pw. św. Urszuli Ledóchowskiej w Gdańsku. Jak podkreślono w komunikacie na Facebooku, w czasie trwania wizyt duszpasterskich kapłani modlą się z rodzinami, błogosławią domy, a także poznają sprawy i codzienność parafian. „Aby kolęda przebiegła spokojnie i pięknie, przypominamy kilka prostych zasad, oczywiście nie trzeba się do nich stosować, ale warto się z nimi zapoznać, aby spotkanie było po prostu owocne” – czytamy dalej. Przygotuj krzyż i świece oraz Pismo Święte – to piękny znak wspólnej modlitwy. Otwórz drzwi z uśmiechem – resztą zajmie się ksiądz Wyłącz telewizor – niech nic nie konkuruje z rozmową i modlitwą. Krótka rozmowa mile widziana – to nie „kontrola”, tylko braterskie spotkanie. Jeśli chcesz przekazać intencje lub prośby – to dobry moment. Nie musisz przygotowywać wystawnego poczęstunku – obecność i otwartość w zupełności wystarczą. „Kolęda to nie obowiązek, lecz szansa: na błogosławieństwo domu, modlitwę i chwilę prawdziwego spotkania. Jest to również okazja, aby tak po prostu porozmawiać z kapłanem” – podsumowano. Czytaj też: Rewolucyjna zmiana w polskim Kościele. Ostre słowa o abp. Jędraszewskim. „Typ atencjusza”Czytaj też: Zmarł lubiany duchowny. Wiernych mógł zaskoczyć zapis w testamencie"
Polska,Krzyki i transparenty w Sądzie Najwyższym. Musiała interweniować policja,https://www.wprost.pl/kraj/12192585/warszawa-protest-w-sadzie-najwyzszym-wkroczyla-policja.html,"Wed, 03 Dec 2025 13:17:00 +0100","Do protestu doszło w środę podczas posiedzenia połączonych Izb Kontroli Nadzwyczajnej i Spraw Publicznych oraz Pracy i Ubezpieczeń Społecznych. Siedzące w pierwszych rzędach osoby z publiczności wyciągnęły transparenty i zaczęły głośno krytykować działania Sądu Najwyższego. Sąd Najwyższy. Protest na posiedzeniu połączonych izb – Państwo nie jesteście sądem. Jesteście nielegalni! – krzyczała jedna z demonstrujących osób. Na przyniesionych transparentach były z kolei wypisane fragmenty Konstytucji. „Źródłami powszechnie obowiązującego prawa Rzeczypospolitej Polskiej są: Konstytucja, ustawy, ratyfikowane umowy międzynarodowe oraz rozporządzenia” – przypominali protestujący. „Rzeczpospolita Polska przestrzega wiążącego ją prawa międzynarodowego” – głosił inny napis. Sędziowie obecni na posiedzeniu próbowali przywołać demonstrantów do porządku. – Bardzo proszę osoby, które stoją i zasłaniają kamery, zasłaniają możliwość oglądania tego, co się dzieje, abyście panie usiadły – mówił sędzia Krzysztof Wiak. – Będziemy musieli wyprosić państwa z sali. Bardzo prosimy policję – dodawał sędzia Paweł Czubik. Policja usunęła protestujących z Sądu Najwyższego Protestujący nie chcieli, by SN zajmował się uchwałami, które ich zdaniem naruszały przepisy Unii Europejskiej. W końcu sędzia Wiak zarządził 15 minut przerwy. W tym czasie na salę wkroczyła policja i wyprowadziła protestujących. – W tej sali odbywa się akt bezprawia. Ci państwo, którzy stąd wyszli w tej chwili, dbają o swoje interesy – mówiła do policjantów demonstrująca kobieta, wskazując na wychodzących na przerwę sędziów. Po zastosowaniu wobec części osób środków przymusu bezpośredniego, policja oczyściła salę i obrady wznowiono po przerwie. Na środowym posiedzeniu zajmowano się uchwałą Izby Pracy SN z września tego roku. W poszerzonym składzie 7 sędziów (powołanych przed 2018 rokiem) stwierdzono, że wyrok Izby Kontroli Nadzwyczajnej i Spraw Publicznych SN z sędziami powołanymi po 2018 r. jest nieistniejący i niebyły. Sędzia Piotr Prusinowski po ogłoszeniu wrześniowej uchwały podkreślał, że jest ona konsekwencją „całego ciągu zdarzeń prawnych, związanych z patologią, która przez lata została wprowadzona do polskiego systemu prawnego”. Czytaj też: TSUE przywołał sądy krajowe do porządku. Wyroki frankowe na cenzurowanym?Czytaj też: Bat na szpitalnych milionerów i bunt pielęgniarek. „Na protesty jesteśmy przygotowani”"
Polska,Magyar pojawił się nagle. Orbán tego trendu już nie zatrzyma. „Takiego ożywienia nie było od lat 80.”,https://www.wprost.pl/swiat/12192429/w-wegrach-cos-peka-takiego-ozywienia-nie-bylo-od-lat-80-nie-wierza-orbanowi.html,"Wed, 03 Dec 2025 13:13:00 +0100","Agnieszka Niesłuchowska, „Wprost”: Gdy rozmawiałyśmy w 2022 roku, miesiąc przed wyborami parlamentarnymi na Węgrzech, mówiła pani, że opozycja jest w gorszym położeniu, bo jest postrzegana jako ta, która chce iść na wojnę, natomiast Fidesz broni Węgrów i nie miesza się w inwazję Rosji na Ukrainie. Jaki motyw będzie najważniejszy w przyszłorocznych wyborach? Dr Andrea Schmidt: Zarówno w wyborach parlamentarnych, jak i europejskich, temat wojny był kluczowy w kampanii. Fidesz straszył i wyrywał z kontekstu słowa polityków opozycji tak, by Węgrzy mieli jasny przekaz: tylko partia Viktora Orbána uchroni obywateli przed włączeniem do wojny. Nastroje antyukraińskie zwyciężyły i doprowadziły Fidesz do kolejnego zwycięstwa. Zdecydowanie. W prorządowych mediach był jasny przekaz, że to wojna Ukrainy. Gdy wybory się skończyły, obudziliśmy się w innej rzeczywistości, zniknęły „wojenne” plakaty, temat się skończył. Ale motyw wojny nadal się pojawia. Ostatnio węgierski premier pojechał do Moskwy. Rozmawiał z Władimirem Putinem o bezpieczeństwie energetycznym, które ma Węgrom zapewniać gaz z Rosji oraz o organizacji szczytu pomiędzy Donaldem Trumpem a Putinem, który ma się odbyć w Budapeszcie. Co Węgrzy mówią na ten temat? Zwykli obywatele w ogóle nie mówią o wojnie, średnio ich ten temat interesuje. Mają wiele ważniejszych spraw, na przykład finansowych. Dyplomacja jest dalszym miejscu. Tematem ważnym, z polskiej perspektywy, jest lider opozycyjnej partii TISZA, który w niektórych sondażach prześciga o 15 proc. partię Viktora Orbána, rządzącego krajem nieprzerwanie od 16 lat. Skąd się właściwie wziął Péter Magyar? Wszystko zaczęło się od afery pedofilskiej. Na początku 2024 roku media ujawniły, że prezydent Katalin Novák ułaskawiła byłego wicedyrektora domu dziecka w Bicske, tuszującego kilkanaście przypadków pedofilii w tej instytucji, których sprawcą był dyrektor placówki. To był ogromny skandal, bo do ułaskawienia doszło tuż przed wizytą papieża Franciszka w Budapeszcie w kwietniu 2023 roku. Péter Magyar, jako były mąż minister sprawiedliwości Judit Varga, która kontrasygnowała decyzję o ułaskawieniu, a następnie wycofała się z życia publicznego, wykorzystał skandal do krytyki rządu."
Polska,Wrócił z lasu z koszem pełnym grzybów. „Dzisiejszy zbiór to prawdziwy hit”,https://www.wprost.pl/zycie/12192558/zimowe-grzybobranie-internauta-pokazal-koszyk-pelen-grzybow.html,"Wed, 03 Dec 2025 12:38:00 +0100","Pasjonaci grzybobrania pokazują w mediach społecznościowych, że „martwy sezon” to jedynie mit. Polskie lasy kryją teraz rzadkie, późnojesienne gatunki. Autor profilu w mediach społecznościowych „Grzybiarzwlesie” udowodnił, że warto wyjść do lasu nawet wtedy, gdy większość już odpuściła. Powszechne jest przekonanie, że wraz z pierwszym mrozem znika szansa na jakikolwiek zbiór. Nic bardziej mylnego! Listopad i grudzień to czas dla najwytrwalszych. Choć grzybów jest mniej niż we wrześniu, wciąż da się znaleźć wartościowe, w pełni jadalne gatunki. Jakie grzyby znajdziesz późną jesienią i zimą w Polsce? Dobrym przykładem jadalnego, pysznego grzyba lubującego się w chłodnych tygodniach jest gąska zielonka (zwana gąską żółtą). Jest twarda, aromatyczna, pojawia się nawet w grudniu, jeśli gleba nie jest całkowicie zmarznięta. Wśród zimowych okazów pojawia się również gąska niekształtna (inaczej siwka) – często rośnie obok zielonki, świetna do marynat. Tuż po pierwszych przymrozkach pojawia się też wodnicha późna, a płomiennica zimowa przetrwa nawet śnieg. Jak polować na zimowe grzyby? Skuteczna taktyka na przełom listopada i grudnia Zimowe grzybobranie wymaga innego podejścia. Kapelusze nie rzucają się w oczy – trzeba więc wiedzieć, gdzie i jak patrzeć. Szukaj pod ściółką. Zimowe gatunki, zwłaszcza gąski, często kryją się całkowicie pod mchem i igliwiem. Warto wypatrywać delikatnych wybrzuszeń. Celuj w sosnowe lasy. Piaszczyste gleby i sosny to ulubione środowisko zarówno gąsek, jak i wodnich. Ostrożnie z przemarzniętymi grzybami! Nie zbieraj owocników, które zamarzły, a potem odtajały — mogą być niebezpieczne. Świeże, jędrne grzyby znalezione w chłodzie są jednak w pełni bezpieczne. Z taką wiedzą można wrócić z lasu z imponującym zbiorem – tak jak twórca profilu „Grzybiarzwlesie”, który udostępnił swoje rezultaty na nagraniu. Hit końcówki sezonu. „Grzybiarzwlesie” wrócił z koszem pełnym rzadkich okazów Popularny internauta pokazał swoje znaleziska z końcówki listopada, zaskakując nawet doświadczonych grzybiarzy. Wybrał się do wielkopolskich lasów i zamiast pustych pni zastał wyjątkowo obfity wysyp. Na udostępnionym filmie widać, jak spod mchu wyciąga kolejne dorodne owocniki. „Koniec listopada, a las dalej oddaje takie skarby! Dzisiejszy zbiór to prawdziwy hit! Jak widzicie misja ukończona sukcesem. Poza zielonką do kosza powędrowała jeszcze wodnicha późna” – mówi z satysfakcją. Najwięcej trafiło się gąsek niekształtnych oraz zielonek. Wszystkie okazy były zdrowe, bez „lokatorów”, co jest typowe dla późnego sezonu, bowiem niska temperatura eliminuje robaczywienie. facebookCzytaj też: Od wielkopolskich lasów po karaibskie tropiki. Znajduje grzyby, o jakich inni mogą pomarzyćCzytaj też: Grzybiarze nie odpuszczają mimo mrozów. Oto lista gatunków, które nie boją się zimy"
Polska,"Od powodzi minął rok, a pani Beata wciąż zbiera na dom. „Człowiek dalej walczy. Wszyscy zapomnieli”",https://www.wprost.pl/kraj/12191565/od-powodzi-minal-rok-a-pani-beata-wciaz-zbiera-na-dom-czlowiek-dalej-walczy.html,"Wed, 03 Dec 2025 12:03:00 +0100","Lewin Brzeski to jedno z miast, które w ubiegłorocznej powodzi ucierpiało najbardziej. Woda zniszczyła także okoliczne wsie, między innymi Stroszowice, gdzie mieszka pani Beata z trójką swoich wnucząt, dla których jest rodziną zastępczą. Dziećmi opiekuje się od 2021 roku roku, gdy zmarła ich matka, jedna z córek pani Beaty. Najpierw wnukami zajmowała się wspólnie z mężem, panem Grzegorzem, który niecałe półtora roku później zmarł na zawał. Wtedy pani Beata została sama z dziećmi, dzisiaj jest na rencie inwalidzkiej i nie pracuje już zawodowo. Kolejnym ciosem była powódź we wrześniu 2024 roku. Woda wdarła się do domu pani Beaty, która razem z wnukami przeniosła się do pokoju u sąsiadów. Ruszyły zbiórki, akcje pomocowe, do Lewina Brzeskiego trafiały dary z całej Polski, rozpoczęło się liczenie strat. W końcu wpływały pierwsze zasiłki, jednak ich wysokość nijak miała się do strat. Najpierw dwa tysiące złotych na bieżące wydatki, potem osiem tysięcy. Jednak rządzący obiecywali, że na remont powodzianie dostaną do 100 tysięcy, a na odbudowę domów nawet 200 tysięcy złotych. – Wszystko się tak ciągnie, ponad rok i człowiek dalej walczy. Ale to nie ja jedna, wiele osób jeszcze walczy. Miało na wszystko wystarczyć, ale wszyscy pozapominali – ubolewa pani Beata. Mieszkanka Stroszowic usłyszała, że jej straty warte są nieco ponad 65 tysięcy złotych. Zastępca burmistrza: „Sprawa nie jest jeszcze przesądzona” Pani Beata opowiada, że początkowo dom chciała remontować, jednak ostatecznie usłyszała, że budynek nie nadaje się już do zamieszkania i grozi zawaleniem. Musi więc najpierw rozebrać zniszczony dom, a na jego miejscu zbudować nowy. Problem w tym, że koszt samej rozbiórki to niemal 58 tysięcy złotych. Nowy dom modułowy, który pani Beata chciałaby postawić, to jedna z najszybszych i najtańszych opcji, jednak wciąż kosztująca co najmniej 200 tysięcy złotych. Dlatego ruszyła kolejna zbiórka, bo takich kosztów nie pokryje w całości nawet najwyższe odszkodowanie."
Polska,Zapowiedź MEN zbulwersowała nauczycieli. „Nie rozumiem stwierdzenia”,https://www.wprost.pl/opinie-i-komentarze/12192528/probne-matury-i-egzaminy-osmoklasistow-wiceminister-lubnauer-sa-niepotrzebne.html,"Wed, 03 Dec 2025 12:03:00 +0100","Katarzyna Lubnauer zauważyła, że Centralna Komisja Egzaminacyjna organizuje próbne testy wyłącznie, gdy zmienia się formuła egzaminu. – W związku z tym, w tym roku w ogóle nie powinno być egzaminów próbnych – argumentowała. Podkreślała, że zdecydowano się na to jedynie ze względu na liczne prośby uczniów. Katarzyna Lubnauer o egzaminach próbnych. Są niepotrzebne? W tym roku egzaminy próbne będą dotyczyły jedynie przedmiotów podstawowych. – Nie ma próbnych egzaminów z rozszerzeń. Jest to zgodne z logiką systemu – próba pojawia się wtedy, gdy szkoły mają się oswoić z nową formułą egzaminu. Ponieważ formuła się nie zmienia, CKE nie przygotowuje pełnych pakietów rozszerzeń – wyjaśniała. CKE będzie publikować omówienia podejścia do zadań na początku stycznia. – Natomiast egzaminy próbne z rozszerzeń organizują wydawnictwa. Wydawnictwa organizują egzaminy próbne, nie mówiąc już o tym, że uczniowie mają też dostęp do bazy – podkreślała wiceminister. Nie wspomniała jednak o tym, że takie egzaminy są płatne. Nauczycielka o słowach z MEN: Co ma do tego nowa formuła? Nauczycielom nie spodobało się podejście wiceminister. Portal Dziennik.pl przytoczył komentarz jednej z nich, znaleziony na profilu facebookowym w temacie edukacji. „Nie rozumiem stwierdzenia: w tym roku w ogóle nie powinno być matur próbnych, bo nie zmieniła się formuła” – pisała nauczycielka. „Przecież co roku inna grupa uczniów zdaje maturę. Uczniowie ci po prostu potrzebują przećwiczenia procedur, sprawdzenia jak radzą sobie w określonym czasie, aby wyciągnąć z tego wnioski jak dalej przygotowywać się do matury. Co ma do tego nowa czy stara formuła. Egzaminy próbne są co roku – dla uczniów. Formuła zmieniła się 3 lata temu” – podkreślała autorka wpisu. Czytaj też: Uczniowie tracą podstawowe umiejętności. Nauczyciele biją na alarmCzytaj też: Ten przedmiot będzie obowiązkowy w polskich szkołach? Wiceszefowa MEN zabrała głos"
Polska,Ferie zimowe w innym trybie. Nowe wieści dla uczniów. Jest pierwsza prognoza,https://www.wprost.pl/kraj/12192513/kiedy-ferie-zimowe-2026-jest-nowa-prognoza-meteorolodzy-juz-wiedza.html,"Wed, 03 Dec 2025 11:57:00 +0100","W tym roku ferie zimowe odbędą się z podziałem na trzy – a nie jak było to dotychczas – cztery tury. Decyzja MEN wywołała oburzenie wśród części rodziców, którzy spodziewają się, że w obleganych zimą miejscowościach będzie jeszcze większy tłok, a ceny noclegów i różnych atrakcji znacznie wzrosną. Burza po decyzji MEN ws. ferii zimowych. Tak tłumaczy się resort Nowackiej MEN przedstawia inną perspektywę. „Zmiana harmonogramu ferii zimowych ma na celu bardziej równomierne rozłożenie ruchu turystycznego w czasie przerwy zimowej oraz lepsze wykorzystanie bazy wypoczynkowej w całym kraju. W praktyce oznacza to ograniczenie sytuacji, w których w kolejnych weekendach dochodziło do nadmiernego natężenia ruchu w górach i na głównych trasach dojazdowych. Uczniowie z poszczególnych województw nadal korzystają z ferii o takiej samej długości, natomiast nowy podział został opracowany w sposób równomierny, z uwzględnieniem liczby uczniów w poszczególnych regionach” –poinformowała w komunikacie wysłanym do „Wprost” Ewelina Gorczyca, rzeczniczka prasowa MEN. Kiedy ferie zimowe 2026? MEN podało terminy Ferie zimowe w roku szkolnym 2025/2026 odbędą się w następujących terminach: 19 stycznia – 1 lutego 2026: województwa mazowieckie, pomorskie, podlaskie, świętokrzyskie, warmińsko-mazurskie; 2 lutego – 15 lutego 2026: województwa dolnośląskie, kujawsko-pomorskie, łódzkie, zachodniopomorskie, małopolskie, opolskie; 16 lutego – 1 marca 2026: województwa podkarpackie, lubelskie, wielkopolskie, lubuskie, śląskie. Prognoza pogody na ferie zimowe. Meteorolodzy mają nowe wieści Amerykański model CFS daje wskazówkę na temat tego, jaka będzie pogoda aż do początku marca, czyli w okresie, który obejmie również wszystkie tury ferii zimowych w Polsce. „Prognozy nie dają żadnych wątpliwości, że jedyne podczas całych ferii uderzenie zimy nastąpi w ostatnich dniach stycznia i w pierwszym tygodniu lutego. Wtedy też sypać powinno nie tylko w górach, ale też na nizinach, a mróz będzie całodobowy” – podaje serwis twojapogoda.pl. „Jeśli wierzyć tym przewidywaniom, to na zimowe krajobrazy na nizinach załapią się częściowo pierwszy i drugi turnus ferii. W górach jednak śniegu nie powinno zabraknąć, bo nawet odwilż spodziewana od drugiej dekady lutego nie sprawi, że całkowicie się roztopi” – czytamy dalej. Z amerykańskiego modelu wynika, że styczeń będzie wyjątkowo ciepły, podobnie jak druga i trzecia dekada lutego. Czytaj też: Prognoza pogody na Święta Bożego Narodzenia. Meteorolodzy odsłaniają karty. Nowe modeleCzytaj też: Na tej wyspie spędzisz Boże Narodzenie za 100 zł. Piękny dom, pieczone kasztany i przyroda"
Polska,"Król Karol spotka Trumpa, ale nie własnego syna. „Nie będzie objazdu”",https://www.wprost.pl/swiat/12192480/kryzys-w-rodzinie-krolewskiej-krol-karol-iii-odwiedzi-usa-ale-nie-harryego.html,"Wed, 03 Dec 2025 11:13:00 +0100","Ekspert zajmujący się rodziną królewską przekonuje, że Karol nie zamierza odwiedzić Harry’ego podczas przyszłorocznego wyjazdu za ocean. Według relacji mediów 77-letni monarcha – który niedawno gościł w Wielkiej Brytanii prezydenta Stanów Zjednoczonych Donalda Trumpa oraz pierwszą damę Melanię Trump w ramach ich drugiej oficjalnej wizyty w tym kraju – otrzymał zaproszenie, by w nadchodzącym 2026 roku wraz z królową Camillą złożyć odwiedzić USA. Pałac Buckingham nie potwierdził ostatecznie tej podróży. Jeśli jednak miałaby się odbyć, mogłoby to wydarzyć się pod koniec kwietnia, tuż przed obchodami 250. rocznicy powstania Stanów Zjednoczonych. „Nie będzie żadnego objazdu”. Dlaczego król nie spotka się z Harrym Robert Jobson, znany komentator spraw związanych z monarchią uważa, że prawdopodobieństwo odwiedzin Harry’ego i Meghan Markle przez króla jest skrajnie niskie. Para mieszka w Montecito w Kalifornii od 2020 roku – wtedy to wycofała się z pełnienia królewskich obowiązków. W opinii Jobsona planowana podróż Karola najpewniej rozpocznie się w Waszyngtonie i potrwa „nie dłużej niż cztery dni”. Dlatego – jak argumentuje ekspert – „nie będzie żadnego objazdu”. Dodał również, że choć niektóre źródła „po cichu sugerowały”, iż Sussexowie mogliby przylecieć na wschodnie wybrzeże, ich obecność mogłaby „zdominować nagłówki gazet, przyćmiewając wizytę państwową”. „Dlatego też jest to mało prawdopodobne” – podkreślił. Jak z kolei wyjaśnia była korespondentka BBC, Jennie Bond, tego typu oficjalne wizyty są „niezwykle pracowite”. – Harmonogram jest przygotowywany z wielomiesięcznym wyprzedzeniem i jest wypełniony starannie zaplanowanymi wydarzeniami – mówiła. – Jest bardzo mało czasu na przestoje i nie sądzę, żeby król przeleciał cały kraj, żeby odwiedzić Harry'ego i jego rodzinę w Kalifornii – dodała. Karol, który przechodzi leczenie nowotworowe, od trzech lat nie widział mieszkających w Kalifornii wnuków. Z księżniczką Lilibet spotkał się raz, a z księciem Archiem tylko kilka razy. Jak wskazują eksperci, jedynie argument związany właśnie z tęsknotą do wnuków mógłby przekonać króla do zmiany decyzji. Czytaj też: Rodzina królewska zwołała naradę kryzysową. „Płacz i awantura”Czytaj też: Król Karol i Harry znów razem. Ten szczegół zwrócił uwagę"
Polska,Marta Nawrocka w blasku fleszy. Stylistka nie pozostawia złudzeń,https://www.wprost.pl/kraj/12192444/marta-nawrocka-w-centrum-uwagi-stylistka-o-ryzyku-rownym-zero.html,"Wed, 03 Dec 2025 10:43:00 +0100","Marta Nawrocka wzięła udział w gali konkursu „Człowiek bez barier” na Zamku Królewskim w Warszawie. Jego celem było promowanie i wyróżnienie osób, których życie zawodowe i społeczne stanowi wzór do naśladowania dla innych. – Możemy wspierać inicjatywy, których celem jest likwidacja barier. Wspierać wysiłki społeczników – przedstawicieli środowiska osób niepełnosprawnych. Tu widzę także ważną rolę mediów – by nagłaśniać i przekazywać inspirujące opowieści o sukcesach osób z niepełnoprawnościami – mówiła pierwsza dama. Marta Nawrocka w blasku fleszy. Stylistka o „ryzyku modowym równym zeru” Komentatorzy skupili się nie tylko na głównym motywie wydarzenia, ale także kwestiach pobocznych, takich jak m.in. stylizacja Marty Nawrockiej. Pierwsza dama wybrała na tę okazję granatową sukienkę z falbanami. – Ta konkretna stylizacja Marty Nawrockiej jest przykładem elegancji „urzędowej”, czyli takiej, która nikogo nie zachwyci, nikogo nie urazi i z pewnością nie zapisze się też w polskiej historii wyczucia stylu, chyba że w rozdziale o ryzyku modowym równym zeru – oceniła stylistka Karolina Domaradzka w rozmowie z Plejadą. – Granatowa sukienka wydaje się poprawna i absolutnie bezkonfliktowa, jakby została zaprojektowana tylko po to, żeby nikt nie wniósł w jej sprawie weta. Jedynym odważnym elementem ubioru polskiej pierwszej damy jest asymetryczna część materiału przy ramieniu, wyglądająca jak kokarda przy niechcianym prezencie z okazji Świąt Bożego Narodzenia, ale to nadal modowe rozczarowanie, a nie powód do zachwytu – kontynuowała ekspertka. W dalszej części wypowiedzi stylistka stwierdziła, że w Polsce wciąż panuje oczekiwanie, że pierwsza dama powinna wyglądać „przede wszystkim skromnie i zgodnie z piastowaną funkcją”. – Jakby każdy intensywniejszy wybór modowy mógł zagrozić bezpieczeństwu państwa – oceniła Domaradzka. Czytaj też: Znany ksiądz o hejcie na córkę Nawrockich. „W jakim świecie my żyjemy”Czytaj też: Prezydent zawetował ustawę łańcuchową. Marszałek Sejmu zapowiada głosowanie"
Polska,Przepowiednia Baby Wangi ma spełnić się w ciągu najbliższych dni. Znamy datę,https://www.wprost.pl/zycie/12192450/baba-wanga-przepowiedziala-kontakt-z-obcymi-ma-to-nastapic-5-grudnia.html,"Wed, 03 Dec 2025 10:43:00 +0100","Choć Baba Wanga zmarła w 1996 roku, jej przepowiednie wciąż niosą się szerokim echem po świecie. Mistyczka z Bułgarii stała się ważną postacią dla wielbicieli teorii spiskowych, którzy przypisują jej m.in. przewidzenie zamachów z 11 września oraz pandemii Covid-19. Baba Wanga i przepowiednia na 2025 rok W przepowiedni na 2025 rok Baba Wanga miała ogłosić, że ludzkość skontaktuje się z obcymi formami życia. Dodatkowo fakt ten miał być bezpośrednio połączony z dużym wydarzeniem sportowym, takim jak np. losowaniem grup Mistrzostw Świata w Piłce Nożnej 2026 w Waszyngtonie. Ceremonia zaplanowana została na 5 grudnia, dlatego przepowiednię niektórzy łączą właśnie z tą konkretną datą. Według wizji mistyczki, UFO ma pojawić się w postaci „nowego światła na niebie”. Dojdzie do tego nad miejscem, w którym będzie trwała sportowa uroczystość. Pierwsze spotkanie ludzkości z istotami pozaziemskimi ma przynieść odpowiedzi na najważniejsze pytania, a nie strach. Baba Wanga nigdy jednak nie ujawniła, jakie konkretnie zdarzenie sportowe miała na myśli, dlatego przewidywania dotyczące mundialu to jedynie spekulacje. Podkreśla się, że Bułgarka nie zostawiła spisanych wizji. Większość z nich pochodzi od jej siostrzenicy Krasimiry Stojanowej, albo osób podążających za Wangą, dokumentujących jej rzekome wizje, oskarżanych często o błędną ich interpretację. Baba Wanga mówiła o losowaniu grup mundialu 2026? Losowanie grup mundialu ma być około godzinną ceremonią. Do 12 grup losowo przydzielone zostanie 48 drużyn. Warto zaznaczyć, że 6 z nich nie jest jeszcze znanych, wyłonione zostanie w barażach. Być może jedno z tych miejsc przypadnie Polsce, która na wiosnę będzie miała jeszcze swoją szansę. Piątkowe losowanie nie jest oczywiście samo w sobie sportowym wydarzeniem, ale ściśle wiąże się z wyczekiwanym przez 4 lata turniejem, oglądanym na całym świecie przez miliardy ludzi. Szacunkowo mundial śledzi od 1,5 do nawet 5 miliardów widzów. Fani przepowiedni Baby Wangi podkreślają, że to jedna z ostatnich szans w tym roku na ziszczenie się jej słów. Inne spekulacje mówią, że przepowiednia Baby Wangi może odnosić się do deszczu meteorytów, albo spodziewanej eksplozji supernowy T Coronae Borealis Nova, znajdującej się 3 tys, lat świetlnych od Ziemi. Czytaj też: Przepowiednie na 2025 rok dla Polski i świata. „Początek apokalipsy”Czytaj też: Przepowiednie Nostradamusa i Baby Wangi na 2024 rok. Abdykacja Karola III i zamach na Putina"
Polska,Dlaczego pies ziewa? To może być sygnał alarmowy. Lekarka weterynarii wyjaśnia,https://www.wprost.pl/edukacja/12192324/dlaczego-pies-ziewa-lekarka-weterynarii-wyjasnia-jest-zirytowany.html,"Wed, 03 Dec 2025 09:48:00 +0100","Dorota Sumińska za pośrednictwem swojego kanału w serwisie YouTube „Zwierzę Ci się” dzieli się z właścicielami czworonogów radami, które pozwalają im lepiej zrozumieć swoich podopiecznych. W jednym z najnowszych nagrań lekarka weterynarii odpowiedziała na wydawać by się mogło banalne pytanie. Dlaczego pies ziewa? Ekspertka weterynarii o ważnym sygnale Jak się jednak okazuje, pies ziewa nie tylko dlatego, że jest śpiący. Może takim zachowaniem wysyłać ważny sygnał do swojego właściciela. – Pies ziewa wtedy, kiedy jest już zirytowany sytuacją. Prosi, żeby skończyła się ta sytuacja, żebyśmy przestali robić coś, co mu nie pasuje. Zaczyna ziewać i mówić: „Wreszcie skończ już, wstydu oszczędź” – wyjaśniła ekspertka. Pod nagraniem pojawiło się sporo reakcji. „Jak zwykle niezawodny komentarz” – napisał jeden z internautów. Kolejny w żartobliwym tonie zaproponował, aby lekarka weterynarii przyjechała do niego i pełniła rolę tłumacza w rozmowie między nim a jego czworonogiem. Odezwali się też właściciele kotów, którzy podpytywali, czy w przypadku ich podopiecznych w ten sam sposób należy interpretować ziewanie. Jak obliczyć wiek psa? Ekspertka dała wskazówkę W innym nagraniu Dorota Sumińska podpowiedziała, w jaki sposób w przybliżeniu obliczyć wiek psa, co w przypadku zwierząt ze schronisk – kiedy opiekunowie nie zajmują się nimi od początku życia – nie jest przecież oczywiste. Dała konkretną wskazówkę. – (Wiek – red.) psa bardzo łatwo (obliczyć – red.), dlatego że jest taki wyznacznik w zużyciu się zębów. Zaczynają się zużywać najpierw zawsze te, które pierwsze wyrastają – jedynki, dwójki i potem dalej, do tyłu. Więc psi wiek jest dość łatwo określić po zębach. Głównie patrzy się na zęby sieczne, tam dalej to już nie jest takie ważne – poinformowała lekarka weterynarii. Czytaj też: Nieznany rozdział historii kotów. Naukowcy podważają poprzednie ustaleniaCzytaj też: Prezydent zawetował ustawę łańcuchową. Marszałek Sejmu zapowiada głosowanie"
Świat,"Przywódcy Rwandy i DRK zawarli pokój w obecności Trumpa. ""To nowa era harmonii""",https://www.polsatnews.pl/wiadomosc/2025-12-04/przywodcy-rwandy-i-drk-zawarli-pokoj-w-obecnosci-trumpa-to-nowa-era-harmonii/,"Thu, 04 Dec 2025 21:55:00 +0100","- Dziś zobowiązujemy się do zatrzymania dziesiątek lat przemocy i rozlewu krwi i do rozpoczęcia nowej ery harmonii i współpracy między DRK i Rwandą - oświadczył prezydent USA Donald Trump. Dodał, że ""od ponad 30 lat we wschodniej części Konga trwa jeden z najgorszych konfliktów na świecie"". Trump przekazał, że ""Porozumienia Waszyngtońskie"" zawarte między DRK i Rwandą zakładają ""trwałe zawieszenie broni, rozbrojenie sił niepaństwowych, zapewnienie uchodźcom możliwości powrotu do domów oraz wymiar sprawiedliwości i odpowiedzialność dla osób, które dopuściły się bezprawnych okrucieństw"". Przywódcy Demokratycznej Republiki Konga i Rwandy, Feliks Tshisekedie i Paul Kagame podziękowali Trumpowi za jego zaangażowanie w ten proces. Jednocześnie Kagame ostrzegł, że wdrażanie porozumień będzie związane ""ze wzlotami i upadkami"", zaś Tshisekedie ocenił, że to początek ""nowej drogi"", która będzie wymagająca. Obaj zadeklarowali gotowość do wdrażania porozumień w sprawie pokoju i integracji ekonomicznej. ""Nowa era harmonii"". Przywódcy afrykańscy zawarli pokój w obecności Trumpa Dokumenty podpisano w budynku, któremu administracja prezydenta nadała nazwę Instytut Pokoju im. Donalda J. Trumpa. Prezydent USA powiadomił też o podpisaniu z oboma krajami dwustronnych porozumień, dzięki którym Amerykanie uzyskają dostęp do minerałów krytycznych. Pierwotne porozumienie pokojowe między oboma krajami, dotyczące trwającego od lat konfliktu we wschodniej części Konga, podpisano już w czerwcu w Departamencie Stanu przez szefów dyplomacji obu krajów, zaś Trump już wcześniej zaliczył konflikt do ośmiu, które rzekomo powstrzymał. ZOBACZ: W planie pokojowym pojawiły się poprawki. ""Zgodny z interesami Ukrainy"" Mimo to, jak donosi m.in. portal Africa Report, przemoc nie została dotąd powstrzymana, zaś kontrolowane przez Rwandę bojówki M23 nadal okupują dwa duże miasta w regionie - Gomę i Bukavu, które zdobyły w styczniu 2025 r. Wbrew wcześniejszym porozumieniom z terytorium DRK nie wycofali się też żołnierze rwandyjskiej armii. Władze w Kinszasie nie zrealizowały z kolei swojej obietnicy rozbrojenia bojówki FDLR, wywodzącej się z sił Hutu, odpowiadających za ludobójstwo Tutsich w Rwandzie w 1994 r. Trump wyraził przekonanie, że wyniki podpisanych w czwartek porozumień będą widoczne ""natychmiast"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Andrej Babisz wraca na fotel premiera. Petr Pavel ogłosił decyzję,https://www.polsatnews.pl/wiadomosc/2025-12-04/andrej-babisz-wraca-na-fotel-premiera-petr-pavel-oglosil-decyzje/,"Thu, 04 Dec 2025 21:22:00 +0100","Kością niezgody była firma Agrofert, której właścicielem jest Babisz. Przedsiębiorstwo to czeski konglomerat firm z różnych branż, w tym mediów czy przemysłu rolnego, chemicznego i spożywczego. W czwartek wieczorem kandydat na premiera opublikował w mediach społecznościowych nagranie, na którym zobowiązał się przekazać firmę niezależnemu zarządcy. Było to warunkiem Pavla, aby wskazać Babisza jako przyszłego szefa rządu. Prezydent dziękuje Babiszowi. ""Wypełnił nasze porozumienie"" - Doceniam jasny i zrozumiały sposób, w jaki Andrej Babisz wypełnił nasze porozumienie i publicznie ogłosił sposób rozwiązania konfliktu interesów - przekazał czeski prezydent. ZOBACZ: Andrej Babisz triumfuje w wyborach. Padła deklaracja w sprawie Polski Babisz uznawany jest za jednego z najbogatszych Czechów, jego majątek jest szacowany przez Forbes na 4,3 miliarda dolarów. Wspomniany przez Pavla konflikt interesów dotyczył m.in. toczącej się przez ponad 10 lat sprawy wyłudzeń, których mieli się dopuścić Babisz i jego współpracowniczka. W wyjaśnieniu oskarżenia stwierdzono, że Babisz jako właściciel koncernu Agrofert na przełomie 2007 i 2008 roku zorganizował wyprowadzenie z jego struktur spółki mającej wybudować i następnie zarządzać centrum konferencyjno-wypoczynkowym Bocianie Gniazdo. Pozwolić to miało firmie na ubieganie się o unijną dotację przeznaczoną dla małych i średnich przedsiębiorstw. Kilka lat po otrzymaniu dotacji na 2 mln euro Bocianie Gniazdo wróciło do Agrofertu. Andrej Babisz premierem. Wróci na dawne stanowisko - Postanowiłem powołać Andreja Babisza na stanowisko premiera we wtorek, 9 grudnia. Robię to, bo szanuję wyniki wyborów i dotychczasowy przebieg negocjacji w sprawie utworzenia rządu koalicyjnego - dodał we wpisie Pavel. ZOBACZ: Babisz zapowiada zwrot ws. Ukrainy. ""Nie damy ani jednej korony na broń"" Andrej Babisz pełnił wcześniej funkcję premiera Czech od 2017 do 2021 roku. Lider partii ANO wielokrotnie opowiadał się m.in. za ograniczeniem wsparcia dla Ukrainy, co stoi w sprzeczności z proukraińską postawą Pavla. - Jeśli znajdziemy się w rządzie i czeskie firmy zbrojeniowe będą chciały eksportować broń na Ukrainę, nie będziemy mieli z tym problemu. Ale bezpośrednio z budżetu nie damy Ukrainie na uzbrojenie ani korony. Nie mamy pieniędzy nawet dla Republiki Czeskiej. Pomagaliśmy Ukrainie bezpośrednio, a teraz będzie się pomagać przez Unię Europejską - powiedział polityk cytowany przez agencję prasową ČTK. Lider ANO argumentował, że Czechy już wpłacają ""60 miliardów do budżetu Unii Europejskiej"", a część tych pieniędzy - jego zdaniem - trafia właśnie do Ukrainy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"""Kuriozalny skład"". Marek Magierowski ocenił amerykańską delegację na rozmowy z Putinem",https://www.polsatnews.pl/wiadomosc/2025-12-04/kuriozalny-sklad-marek-magierowski-ocenil-amerykanska-delegacje-na-rozmowy-z-putinem/,"Thu, 04 Dec 2025 21:00:00 +0100","- Słychać i widać, że Donald Trump dąży do zakończenia wojny w Ukrainie jak najszybciej - powiedział w ""Gościu Wydarzeń"" były ambasador w USA i w Izraelu Marek Magierowski. - Jest kilka powodów, jeden z nich to ta obsesja osobista, aby zdobyć Pokojową Nagrodę Nobla - dodał. - Gdy rozmowa zmierza do tematów rosyjsko-ukraińskich, to prezydent USA zaznacza, że rozwiązał już osiem konfliktów - przekazał Magierowski. Na pytanie prowadzącego Piotra Witwickiego, czy potrafi je wymienić, gość odparł, że ""nawet Trump by się pewnie tylu nie doliczył"". Rozmowy USA-Rosja. Magierowski o amerykańskiej delegacji: Kuriozalny skład Były ambasador ocenił, że konflikt na Ukrainie jest dla USA odległy politycznie i mentalnie. - Polityka amerykańska jest skoncentrowana na półkuli zachodniej, w okolicach Zatoki Meksykańskiej i Morza Karaibskiego - wyjaśnił. Jak zaznaczył, to tam jest teraz skupiona uwaga USA. - Dlatego obecna administracja chce zakończyć konflikt w Europie, aby zająć się innym rejonem świata - przekazał. ZOBACZ: Rozmowa Putin - Trump. Przywódca Rosji przedstawił żądania - Trump wysyła do Moskwy swoich przedstawicieli: specjalnego wysłannika i przyjaciela Steve’a Witkoffa oraz zięcia Jareda Kushnera - stwierdził Magierowski. Jak podkreślił, to ""kuriozalny skład delegacji"". - Ci dwaj panowie są bez najmniejszego doświadczenie dyplomatycznego. Nie znają Rosji, nie znają języka ani rosyjskiej mentalności - ocenił były ambasador. - Są lojalni wobec swojego szefa, prezydenta USA. Zostali wykorzystani na tym polu. A efektów negocjacji nie widzimy - dodał. Relacje polsko-ukraińskie. Magierowski: Realną politykę odłożyliśmy na bok - Europa została wycięta z negocjacji pokojowych ws. Ukrainy. Amerykanie wiedzą doskonale, że jej niezapraszanie jest dla nich wygodne, bo mogą się odgadywać ponad naszymi głowami - dodał. Magierowski zabrał także głos ws. relacji polsko-ukraińskich. - W 2022 roku (początek pełnoskalowej inwazji Rosji na Ukrainę - red.) przyniosła nam dużo splendoru reakcja, realną politykę odłożyliśmy na bok - ocenił gość. - Należało może trochę wcześniej być asertywnym. Zareagowaliśmy bardzo emocjonalnie - zaznaczył. Były ambasador dodał, że ""Ukraina może być naszym sojusznikiem, ale też jest konkurentem"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Incydent w trakcie lotu Zełenskiego. Media: irlandzkie służby podejrzewają atak hybrydowy,https://www.polsatnews.pl/wiadomosc/2025-12-04/incydent-w-trakcie-lotu-zelenskiego-media-irlandzkie-sluzby-podejrzewaja-atak-hybrydowy/,"Thu, 04 Dec 2025 20:21:00 +0100","Prezydent Ukrainy Wołodymyr Zełenski we wtorek odbył pierwszą oficjalną wizytę w Dublinie. Podczas przemówienia przed członkami obu izb parlamentu Irlandii mówił, że Rosja prowadzi ""najbardziej niszczycielską wojnę o wolność"" od czasów II wojny światowej. Zełenski w Dublinie. Samolot śledzony przez drony Przed wystąpieniem Zełenski spotkał się z Catherine Connolly. Była to pierwsze oficjalne spotkanie irlandzkiej prezydent z głową państwa (objęła urząd w listopadzie). Zełenski rozmawiał też z premierem Michaelem Martinem, który zadeklarował poparcie Ukrainy w staraniach o przystąpienie do Unii Europejskiej. ZOBACZ: Co dalej z negocjacjami pokojowymi? Wołodymyr Zełenski wyjawił plany Według informacji przekazanych przez ""The Journal"", gdy w poniedziałek w godzinach nocnych samolot z Zełenskim na pokładzie znalazł się w irlandzkiej przestrzeni powietrznej, był śledzony przez cztery drony wojskowe. Bezzałogowce miały wystartować z okolic Dublina a następnie skierować się w stronę trasy przelotu ukraińskiego prezydenta, naruszając irlandzką przestrzeń. Atak hybrydowy? Służby ustalają przyczyny Samolot wylądował wcześniej, niż zaplanowano, na chwilę przed incydentem, około godziny 23. Drony dotarły do ​​miejsca w którym miał się znajdować samolot z Zełenskim dokładnie w momencie planowanego przylotu. ZOBACZ: Zapytali Ukraińców o prezydenturę Zełenskiego. Jest wynik sondażu Następnie drony krążyły nad okrętem irlandzkiej marynarki wojennej, który potajemnie został rozmieszczony na potrzeby wizyty Zełenskiego. Jak informują irlandzcy dziennikarze, służby ustalają skąd pojawiły się drony i przez kogo były kontrolowane, uznając ten incydent za atak hybrydowy. Irlandzki rząd zobowiązał się we wtorek przeznaczyć 100 mln euro na wsparcie militarne dla Ukrainy i dodatkowe 25 mln euro na potrzeby energetyczne. Oznacza to zwiększenie łącznej kwoty pomocy wojskowej do 200 mln euro w tym roku. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Trzęsienie ziemi u modowego giganta. Następca Donatelli Versace podjął decyzję,https://www.polsatnews.pl/wiadomosc/2025-12-04/trzesienie-ziemi-u-modowego-giganta-nastepca-donatelli-versace-podjal-decyzje/,"Thu, 04 Dec 2025 18:36:00 +0100","Odejście Donatelli Versace z pełnionej przez nią przez niemal 30 lat funkcji wstrząsnęło światem mody. Przez lata jej kreatywne koncepcje stanowiły punkt odniesienia w świecie mody. Jej następc,a Dario Vitale, który objął funkcję w marcu 2025 roku, odchodzi z niej po zaledwie dziewięciu miesiącach. Trzęsienie ziemi w świecie mody. Dyrektor kreatywny Versace odchodzi Decyzja, o której jako pierwszy poinformował serwis WWD, została podjęta zaledwie dwa dni po przejęciu domu mody przez Prada Group. Według źródeł, na które powołano się w artykule, znany ze swojego pracoholizmu Vitale nie był widziany w pracy od kilku dni. Grupa Versace potwierdziła te doniesienia. ZOBACZ: Pogrzeb Giorgia Armaniego dniem żałoby w Mediolanie. Prezydent Włoch żegna ikonę stylu Dario Vitale pełnił wcześniej funkcję w grupie Prady na stanowisku dyrektorskim linii odzieżowej Miu Miu, gdzie pracował przez piętnaście lat. Według nieoficjalnych doniesień, Prada nie patrzy przychylnie na odejścia swoich wieloletnich pracowników do konkurencji, a połączenie z Versace sprawiło, że Vitale faktycznie wróciłby do swojej poprzedniej firmy. Projektant miał również nie chcieć wracać do współpracy ze spółką, którą przejęła Versace. Według wcześniejszych doniesień Vitale, który zaprezentował do tej pory tylko jedną swoją kolekcję, miał mieć przedłużoną umowę co najmniej do lutego i przedstawić wtedy swoje wiosenne propozycje. 42-latek podkreślał, że przy tworzeniu swoich projektów inspirował się dziedzictwem Gianniego Versace. Założyciel domu mody został zamordowany w 1997 roku. Po tragicznej śmierci, dyrektorem kreatywnym została jego siostra Donatella. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Manewry u wybrzeży Finlandii, niemieckie myśliwce w Polsce. NATO ćwiczy w Europie",https://www.polsatnews.pl/wiadomosc/2025-12-04/manewry-u-wybrzezy-finlandii-niemieckie-mysliwce-w-polsce-nato-cwiczy-w-europie/,"Thu, 04 Dec 2025 17:51:00 +0100","Polski Kontyngent Wojskowy Noteć 2025 uczestniczył w ćwiczeniu ""Freezing Winds '25"" u wybrzeży Finlandii - przekazało w mediach społecznościowych Dowództwo Operacyjne Rodzajów Sił Zbrojnych. Zaznaczono, że kontyngent szkolił się w trudnym archipelagowym rejonie Bałtyku oraz doskonalił współdziałanie w zimowych warunkach. ""Scenariusz manewrów obejmował m. in. ochronę szlaków żeglugowych i infrastruktury krytycznej, poszukiwanie oraz neutralizację min, obronę przed desantem i zwalczanie aktów dywersji"" - dodało DORSZ. Ćwiczenie zgromadziło blisko 5 tys. uczestników oraz ponad 20 okrętów z 11 państw NATO. Rozpoczęło się 24 listopada. Polskę na manewrach reprezentował ORP ""Necko"" i ORP ""Albatros"". Pierwszy z okrętów działa w składzie Standing NATO Mine Countermeasures Group 1 i realizował zadania związane z monitorowanie wyznaczonych rejonów i wzmocnienie bezpieczeństwa żeglugi na Bałtyku. Z kolei ORP ""Albatros"" to jeden z trzech niszczycieli min typu Kormoran II, które służą w 8 Flotylli Obrony Wybrzeża. Okręt wyposażony jest między innymi w szereg pojazdów podwodnych, armatę morską OSU-35K i system zarządzania walką SCOT-M. #PKWNOTEĆ ⚓️🇵🇱 uczestniczył w ćwiczeniu #FreezingWinds25 u wybrzeży Finlandii 🇫🇮, szkoląc się w trudnym archipelagowym rejonie Bałtyku oraz doskonaląc współdziałanie w zimowych warunkach. Scenariusz manewrów obejmował m. in. ochronę szlaków żeglugowych i infrastruktury… pic.twitter.com/geKKe5Gp6l — Dowództwo Operacyjne RSZ (@DowOperSZ) December 4, 2025 Niemieckie myśliwce rozlokowane w bazie pod Malborkiem Z kolei do Polski trafiły myśliwce z bazy lotniczej Noervenich w Nadrenii Północnej-Westfalii. Jest to odpowiedź Bundeswehry na naruszenia przestrzeni powietrznej państw NATO przez rosyjskie samoloty i drony. Będą one stacjonować pod Malborkiem, w 22. Bazie Lotnictwa Taktycznego. - Dzięki tej misji nasze żołnierki i żołnierze, obok naszej jednostki stacjonującej od sierpnia w Rumunii, wnoszą kolejny cenny wkład w ochronę wschodniej części terytorium NATO. Wysyłamy w ten sposób kolejny silny sygnał wsparcia dla naszego sąsiedniego kraju, Polski, oraz całego NATO – przekazał generał Holger Neumann, stojący na czele Luftwaffe. ZOBACZ: Niemieckie myśliwce lecą do Polski. Mają ważną misję Niemieckie myśliwce działały już z bazy pod Malborkiem w sierpniu i wrześniu. Lotnisko to znajduje się około 60 km na południowy wschód od Gdańska. Wraz z samolotami wysłano około 150 żołnierzy Bundeswehry. Okres stacjonowania myśliwców w bazie przewidziany jest wstępnie do marca 2026 r. Minister obrony RFN Boris Pistorius ogłosił decyzję o wysłaniu myśliwców pod Malbork w październiku. Mowa była wtedy o dwóch Eurofighterach. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Sportowiec zapadł w śpiączkę. Lekarze są bezradni wobec tajemniczej choroby,https://www.polsatnews.pl/wiadomosc/2025-12-04/sportowiec-zapadl-w-spiaczke-lekarze-sa-bezradni-wobec-tajemniczej-choroby/,"Thu, 04 Dec 2025 14:54:00 +0100","Pochodzący z Gold Coast w Australii Jordan Ambler przeprowadził się we wrześniu do Bangkoku, gdzie rozpocząć miał swoją zawodową karierę w klubie koszykarskim Overseas Supreme w lidze Thailand Global League. Jego marzenia przerwane zostały jednak, gdy zapadł na zagadkową chorobę. W stanie krytycznym trafił do lokalnego szpitala, gdzie lekarze przez cztery dni bezskutecznie próbowali go zdiagnozować. Gdy ich wysiłki nie przyniosły efektu, zadecydowano o przetransportowaniu go do ojczyzny, by kontynuować leczenie. Australia. Koszykarz zapadł na tajemniczą chorobę, lekarze nie wiedzą, co mu jest Niestety, wkrótce okazało się, że również australijscy lekarze nie są w stanie stwierdzić, na co zachorował 19-latek. Ambler przeszedł szereg badań, jednak żadne z nich nie przyniosło odpowiedzi na nurtujące medyków pytanie. Jak informuje Daily Mail, dwa tygodnie temu stan mężczyzny diametralnie się pogorszył. Ambler doznał ciężkiego zapalenia płuc, a jedno z nich się zapadło. W związku z zagrożeniem życia, trafił na intensywną terapię, gdzie zadecydowano o wprowadzeniu go w stan śpiączki farmakologicznej. ZOBACZ: Burza tropikalna w południowo-wschodniej Azji. Setki ofiar śmiertelnych Oddychanie umożliwia sportowcowi respirator. - Obecnie Jordan wciąż pozostaje w stanie krytycznym. Jego przyszłość jest nieznana i niepewna - mówiła matka 19-latka w rozmowie z dziennikarzami. ""Medycy nie wiedzą co leczą"". Rodzina koszykarza modli się o cud - Szpital przeprowadził setki badań - przekonywała matka koszykarza, dodając, że nie dały one żadnych odpowiedzi. - Zespół medyczny wciąż nie wie, co leczy i jak najlepiej to leczyć - dodała. ZOBACZ: ""Ożyła"" tuż przed kremacją. 65-latka zszokowała rodzinę Rodzina Amblera czuwa przy jego łóżku, modląc się o to, by nadchodzące święta Bożego Narodzenia przyniosły cud. Zorganizowano również zbiórkę funduszy mającą na celu zdobycie 16 tys. dolarów, by pokryć koszty leczenia i rehabilitacji koszykarza. Tylko w ciągu pierwszej doby udało się zebrać prawie 5 tys. dolarów. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Niemal jednogłośna decyzja Watykanu. Chodzi o kobiety w sutannach,https://www.polsatnews.pl/wiadomosc/2025-12-04/niemal-jednoglosna-decyzja-watykanu-chodzi-o-kobiety-w-sutannach/,"Thu, 04 Dec 2025 15:30:00 +0100","Komisja powołana jeszcze za pontyfikatu papieża Franciszka na podstawie analiz historycznych i teologicznych stwierdziła, że na ten moment niemożliwe jest otwarcie drogi do sakramentalnego diakonatu kobiet na równi z mężczyznami. Stosunkiem głosów 7 do 1 zdecydowano, że ​​wiedza historyczna wyklucza dopuszczenie kobiet do posługi. Członkowie komisji zastrzegli, że mimo niemal jednogłośnego głosowania ostateczny osąd w tej sprawie nie może być jeszcze sformułowany. Watykan. Komisja zdecydowała o diakonacie kobiet Opublikowany w czwartek raport jest pierwszym dokumentem ujawniającym szczegóły obrad komisji, która do tej pory działała w tajemnicy. Kwestia ewentualnego diakonatu kobiet wielokrotnie była podnoszona w dyskusjach podejmowanych za pontyfikatu Franciszka. Podczas ostatniego synodu biskupów w Watykanie, którego zadaniem było nakreślenie przyszłości Kościoła, nie podjęto ostatecznej decyzji w tej sprawie. ZOBACZ: Papież na mszy w ""matce wszystkich kościołów"". ""Kopmy głęboko, wolni od kryteriów świata"" Zwolennicy diakonatu kobiet, którzy kierowali postulaty o jego ustanowienie, argumentowali, że tradycja Kościoła, dopuszczająca do niego tylko mężczyzn, jest trudna do pogodzenia z równouprawnieniem. W związku z tym papież Franciszek dwa razy wnioskował o zbadanie możliwości pełnienia przez kobiety posługi diakonów katolickich, które, podobnie jak księża, posiadają święcenia kapłańskie, ale nie mogą odprawiać mszy świętej. Komisja kierowana przez kardynała Giuseppe Pietrocchiego opowiedziała się jednak za ustanawianiem nowych form posługi, które sprzyjałyby współpracy mężczyzn i kobiet w życiu Kościoła. Zwolennicy równych praw religijnych dla kobiet i mężczyzn podkreślają, że urząd diakona był pełniony przez kobiety już w pierwszych wiekach Kościoła katolickiego. Jedna z kobiet, Febe, jest wymieniona jako diakonka w jednym z listów apostoła św. Pawła. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Rozpoczęli rewolucję. Blokują nieletnim dostęp do kont na social mediach,https://www.polsatnews.pl/wiadomosc/2025-12-04/zakaz-mediow-spolecznosciowych-dla-nieletnich-rzad-australii-podjal-decyzje/,"Thu, 04 Dec 2025 14:35:00 +0100","Koncern Meta zaczął zamykać konta na Instagramie, Facebooku i Threads należące do użytkowników w Australii poniżej 16. roku życia - przekazała w czwartek BBC. 10 grudnia w kraju wejdzie w życie zakaz udostępniania serwisów społecznościowych nieletnim. Szacuje się, że decyzja wpłynie na użytkowników 150 tys. kont na Facebooku i 350 tys. kont na Instagramie - podała agencja Reutera. ZOBACZ: Turcja blokuje media społecznościowe. ""Pole walki informacyjnej"" Niektóre popularne aplikacje i strony internetowe, takie jak Roblox, Pinterest i WhatsApp, pozostaną w obiegu, ale lista może jeszcze ulec zmianie. Stało się tak niecałe dwa tygodnie temu z usługą do transmisji na żywo - platformą Twitch - przekazała Al Jazeera. ""Punkt krytyczny"". Media społecznościowe problemem młodych ludzi? Szefowa e-Safety, organu ds. bezpieczeństwa elektronicznego, Julie Inman Grant powiedziała w czwartek podczas szczytu cybernetycznego Sydney Dialogue, że ludzkość ""osiągnęła punkt krytyczny"". - Nasze dane to waluta, która napędza te firmy (technologiczne), a istnieją potężne, szkodliwe i zwodnicze mechanizmy, z którymi nawet dorośli nie są w stanie się zmierzyć. Jakie szanse mają (więc) nasze dzieci? - zauważyła. Jej zdaniem australijski zakaz będzie pierwszą przewróconą kostką domina w globalnym dążeniu do ""okiełznania wielkich firm technologicznych"". Około 96 proc. australijskich nastolatków poniżej 16. roku życia ma konta w serwisach społecznościowych - wynika z danych e-Safety. Chociaż nowa regulacja wejdzie w życie dopiero w przyszłym tygodniu, należące do Meta aplikacje Instagram, Facebook i Threads rozpoczęły już dezaktywację kont użytkowników poniżej 16. roku życia. Większość innych platform zaczęła kontaktować się z nieletnimi użytkownikami, radząc im, by pobrali zdjęcia i kontakty oraz oferując im wybór usunięcia konta lub zamrożenia go do czasu, gdy jego posiadacz ukończy 16 lat. ZOBACZ: Nie chcesz sztucznej inteligencji w telefonie? Możesz wyłączyć AI Grant powiedziała, że w rezultacie lobbingu platform rząd USA poprosił ją o złożenie zeznań przed komisją Izby Reprezentantów (niższej izby parlamentu) w sprawie, którą nazwał próbą ""wywierania eksterytorialnej władzy nad amerykańską wolnością słowa"". Inman Grant nie powiedziała, czy zgodzi się na tę prośbę, ale zaznaczyła, że wezwanie jej do stawienia się przed komisją ""również stanowi wykorzystanie eksterytorialnych wpływów"". Media społecznościowe nie dla nieletnich Australijczyków. Jest reakcja gigantów Meta oznajmiła, że zobowiązuje się do przestrzegania australijskiego prawa, ale zaapelowała, aby to sklepy z aplikacjami były odpowiedzialne za weryfikację wieku. - Rząd powinien wymagać od sklepów z aplikacjami weryfikacji wieku i uzyskania zgody rodziców za każdym razem, gdy nastolatkowie poniżej 16. roku życia pobierają aplikacje, eliminując tym samym potrzebę wielokrotnego potwierdzania wieku na różnych aplikacjach - powiedział rzecznik Meta. - Platformy społecznościowe mogłyby wtedy wykorzystać te zweryfikowane informacje o wieku, aby zapewnić nastolatkom odpowiednie do ich wieku doświadczenia - dodał rzecznik, cytowany przez stację Al Jazeera. ZOBACZ: Płatności za zakupy telefonem. Kolejna platforma pojawia się w Polsce Do akcji włączył się również YouTube. Gigant przekazał, że nowe prawo sprawiłoby, że młodzi Australijczycy byliby ""mniej bezpieczni"", ponieważ osoby poniżej 16. roku życia wciąż mogłyby odwiedzać stronę bez konta, ale straciłyby filtry bezpieczeństwa. Australijska minister ds. komunikacji Anika Wells nazwała ten argument ""dziwnym"". - Jeśli YouTube przypomina nam wszystkim, że nie jest bezpieczny i że na ich stronie znajdują się treści nieodpowiednie dla użytkowników ograniczonych wiekowo, to jest to problem, który YouTube musi rozwiązać - powiedziała Wells, cytowana przez Al Jazeera. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Katastrofa amerykańskiego F-16. Pilot cudem zdążył się katapultować,https://www.polsatnews.pl/wiadomosc/2025-12-04/katastrofa-f-16-w-usa-pilot-odbywal-lot-szkoleniowy/,"Thu, 04 Dec 2025 10:53:00 +0100","Do dramatycznego zdarzenia z udziałem samolotu F-16 Fighting Falcon doszło w środę wieczorem czasu polskiego. Maszyna należąca do zespołu demonstracyjnego Thunderbirds Sił Powietrznych USA rozbiła się na południe od Doliny Śmierci - pustynnego i odległego terenu. Myśliwiec był w trakcie rutynowego lotu szkoleniowego. Katastrofa myśliwca F-16 w USA. Pilot cudem uszedł z życiem Portal National World przekazał, że do katastrofy doszło kilkadziesiąt kilometrów od największej bazy marynarki i centrum rozwoju oraz testów broni. Straż pożarna poinformowała, że zgłoszenie otrzymano około 290 km na północ od Los Angeles. ZOBACZ: Katastrofa samolotu z ministrem na pokładzie. Media obiegły nagrania z Afryki Na razie nie są znane przyczyny katastrofy. Wiadomo, że pilotowi udało się katapultować, odniósł jedynie lekkie obrażenia. Moment katastrofy oglądał z góry, opadając na spadochronie. Medycy przetransportowali go do szpitala, gdzie przejdzie badania i leczenie. Moment katastrofy zarejestrowała kamera. 💨F-16 fighter jet crashes in #California An F-16C Fighting Falcon belonging to the U.S. Air Force Thunderbirds demonstration team has crashed south of #TronaAirport, near #DeathValley, during a routine training flight. The incident occurred in a remote desert area. According… pic.twitter.com/czi2zcRHkI — News.Az (@news_az) December 3, 2025 Nie jest to pierwszy tego typu incydent w tym regionie. W 2022 roku samolot F/A-18E Super Hornet Marynarki Wojennej USA rozbił się w pobliżu tego regionu, jednak wówczas pilot zginął na miejscu. Siły Thunderbirds przygotowywane są do latania w wąskich formacjach, nawet kilku centymetrów od siebie. Siły Powietrzne USA nie podały w komunikacie przyczyny ani szczegółów katastrofy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Piraci porwali statek. Wśród zakładników Polak,https://www.polsatnews.pl/wiadomosc/2025-12-04/piraci-porwali-statek-wsrod-zakladnikow-polak/,"Thu, 04 Dec 2025 09:06:00 +0100","Porwany statek CGAS SATURN należący do firmy Christenia Gas płynął do Malabo - stolicy Gwinei Równikowej. Okoliczności zdarzenia, podobnie jak liczba piratów zaangażowanych w porwanie, nie są jeszcze znane. Informację o ataku piratów polsatnews.pl otrzymał od jednego z internautów na Wrzutni. Jak wynika z przesłanej wiadomości, na porwanym statku często podróżują polscy marynarze. Z raportu firmy Vanguard zajmującej się bezpieczeństwem morskim wynika, że porwanych zostało co najmniej dziewięciu członków załogi. Czterech z nich - drugi i trzeci kapitan, oficer pokładowy i olejarz - wciąż przebywa na pokładzie statku. W zdarzeniu ranna została jedna osoba. Porwanie statku w Zatoce Gwinejskiej. Polak zakładnikiem Rzecznik MSZ Maciej Wewiór poinformował w mediach społecznościowych, że do ataku piratów doszło w środę w Zatoce Gwinejskiej. - W MSZ powołano specjalny zespół zajmujący się tą sprawą. Uruchomione zostały przewidziane procedury na wypadek takich sytuacji - przekazał przedstawiciel resortu. ⚠️Wczoraj w Zatoce Gwinejskiej doszło do ataku na statek, którego członkiem załogi był obywatel Polski. W MSZ powołano specjalny zespół zajmujący się tą sprawą. Uruchomione zostały przewidziane procedury na wypadek takich sytuacji. Ze względu na dobro osób uprowadzonych oraz… — Rzecznik MSZ - Maciej Wewiór (@RzecznikMSZ) December 4, 2025 Ministerstwo nie przekazało szczegółów dotyczących zdarzenia. Ze względu na dobro osób uprowadzonych - w tym jednego obywatela Polski - działania polskiej dyplomacji pozostają tajne. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Putin zabrał głos po negocjacjach z USA. Mówił o propozycji dla Ukrainy,https://www.polsatnews.pl/wiadomosc/2025-12-04/wladimir-putin-zabral-glos-po-negocjacjach-z-usa-mowil-o-propozycji-dla-ukrainy/,"Thu, 04 Dec 2025 09:19:00 +0100","Władimir Putin składa państwową wizytę w Indiach, gdzie będzie do 5 grudnia. To jego pierwsza delegacja w tym kraju od momentu rozpoczęcia przez Rosję wojny w lutym 2022 roku. W czwartkowy poranek czasu polskiego zabrał głos na temat niedawnej rozmowy z amerykańską delegacją w Moskwie, która trwała ponad pięć godzin. Rosyjski przywódca podkreślił, że ""spotkanie na Kremlu z amerykańskimi wysłannikami Stevem Witkoffem i Jaredem Kushnerem było konieczne i pożyteczne"". Putin powiedział, że Waszyngton podzielił 27 punktów planu pokojowego dla Ukrainy na cztery pakiety i zaproponował omówienie ich każdego osobno. Dlatego wtorkowe rozmowy trwały tak długo - wyjaśnił. ZOBACZ: ""Czekamy na rozkaz!"" Ramzan Kadyrow apeluje do Putina ws. wojny z Europą - Trwało ono długo, gdyż trzeba było omówić każdy punkt propozycji pokojowych. Donald Trump szuka sposobów na osiągnięcie konsensusu w sprawie rozwiązania konfliktu w Ukrainie, ale nie jest to łatwe zadanie. Rosja nie zgodziła się z niektórymi punktami amerykańskich propozycji pokojowych dla Ukrainy - mówił prezydent Rosji. Rosja zapowiada przejęcie kontroli nad Donbasem Rosyjski lider oświadczył, że Rosja przejmie kontrolę nad Donbasem przy użyciu sił zbrojnych lub w inny sposób - przekazał w czwartek Reuters, powołując się na rosyjską agencję RIA Nowosti. Putin skrytykował też postawę Europy. - Europejczycy muszą zaangażować się w prace nad uregulowaniem sytuacji w Ukrainie, a nie wtrącać się - mówił. - To, co przywieźli nam nasi amerykańscy koledzy, opierało się, w taki czy inny sposób, na naszych ustaleniach ze spotkania z prezydentem Trumpem na Alasce - stwierdził Putin, odnosząc się raz jeszcze do rozmów z Witkoffem i Kushnerem. ZOBACZ: ""Jesteśmy gotowi już teraz"". Putin wprost o wojnie z Europą W środę wizytę swoich wysłanników skomentował też Donald Trump. Prezydent USA stwierdził, że nie wie, co wyniknie ze spotkania, bo ""do tanga trzeba dwojga"". Zaznaczył jednak, że jego rozmowy z Kijowem również ""poszły całkiem dobrze"" i jest z nich zadowolony. Pytany, czy nadal uważa, że Władimir Putin chce pokoju, Trump stwierdził, że Putin chce zakończenia wojny, a przynajmniej takie wrażenie odnieśli Witkoff i Kushner. Dodał, że Rosja chciałaby wrócić do ""normalnego życia"" i handlu ze Stanami Zjednoczonymi. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Zapalny punkt na mapie świata. ""Chiny rozpoczęły symulację nalotów""",https://www.polsatnews.pl/wiadomosc/2025-12-04/zapalny-punkt-na-mapie-swiata-chiny-rozpoczely-symulacje-nalotow/,"Thu, 04 Dec 2025 08:54:00 +0100","Dyrektor generalny Biura Bezpieczeństwa Narodowego Tajwanu (CNA), Tsai Ming-yen, ostrzegł, że Chiny rozpoczęły symulację nalotów na zagraniczne statki przepływające przez Cieśninę Tajwańską - poinformował serwis Taiwan News. Tajwański urzędnik powiedział ustawodawcom, że od początku roku statki z ośmiu krajów - USA, Kanady, Wielkiej Brytanii, Japonii, Australii, Nowej Zelandii, Francji i Wietnamu - przepłynęły, zdaniem państwowej agencji prasowej CNA, przez cieśninę 12 razy. Tsai podkreślił, że ""Chiny kierują się podstawową zasadą śledzenia każdego okrętu, wysyłania sił morskich i powietrznych do ich śledzenia oraz przeprowadzania symulowanych ataków, aby pokazać obecność wojskową chińskiej armii w tym rejonie"". ZOBACZ: ""Zapłacą bolesną cenę"". Pekin ostrzega Tokio, poszło o Tajwan Tajwański urzędnik dodał, że Tajpej dzieli się z międzynarodowymi partnerami informacjami wywiadowczymi o wzorcach aktywności chińskiej floty. Reuters podał, że HMNZS Aotearoa, największy okręt marynarki Nowej Zelandii, przepłynął przez Cieśninę Tajwańską 5 listopada. Źródła zaznajomione ze sprawą ujawniły, że chińskie okręty wojenne i samoloty wojskowe nieustannie śledziły nowozelandzką jednostkę, a ""chińskie myśliwce przeprowadzały wówczas symulowane uderzenia"". Pekin pręży muskuły. Tajpej odpowiada planem finansowym Prezydent Tajwanu Lai Ching-te przedstawił 25 listopada plan zwiększenia wydatków na obronę o 1,25 biliona tajwańskich dolarów (ok. 145 mld złotych) na najbliższe osiem lat. Powiedział, że środki te będą wspierać główne zakupy wojskowe i wzmocnią asymetryczne zdolności Tajwanu, dodając ""większe koszty i niepewność w podejmowaniu decyzji przez Pekin w sprawie użycia siły, a tym samym zwiększając odstraszanie"". Urzędnik ds. bezpieczeństwa narodowego, cytowany przez Liberty Times w poniedziałek, mówił, że Pekin może rozpocząć wspólne ćwiczenia wojskowe w rocznicę masakry w Nankinie (z 1937 roku). To wszystko w obliczu rosnących napięć między Chinami a Japonią związanych z sytuacją Tajwanu. Tsai powiedział, że Pekin stosuje mieszankę taktyk ""twardych i miękkich"", z jednej strony manipulując ryzykiem, a z drugiej przedstawiając rutynowe ćwiczenia jako manewry wymierzone w Tajwan. ZOBACZ: Wojna na Pacyfiku. Media o dacie inwazji Chin na Tajwan - Podczas tej kampanii nacisku Komunistyczna Partia Chin nadal utrzymuje otwarte kanały komunikacji z Japonią, co pokazuje, że podejmuje pewien poziom zarządzania ryzykiem, aby zapobiec eskalacji - powiedział Tsai. Dodał, że okres październik-grudzień to moment corocznych chińskich ćwiczeń wojskowych. Tsai potwierdził również, że cztery formacje morskie chińskiej amii obecnie operują na zachodnim Pacyfiku. Tajwański urzędnik dodał, że biuro monitoruje ich ruchy i w razie potrzeby będzie dzielić się informacjami wywiadowczymi z partnerami międzynarodowymi. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Marco Rubio ogłasza: Polska dołączy do nas na szczycie G20,https://www.polsatnews.pl/wiadomosc/2025-12-04/usa-zachwalaja-polske-w-g20-jest-w-gronie-najwiekszych-gospodarek/,"Thu, 04 Dec 2025 08:29:00 +0100","- Stany Zjednoczone po raz pierwszy od 2009 roku będą gościć w przyszłym roku 20 największych gospodarek świata - zaznaczył w środę sekretarz stanu Marco Rubio. Spotkanie światowych przywódców odbędzie się w grudniu w Miami na Florydzie Bliski współpracownik Donalda Trumpa napisał, że nadchodzący ""szczyt G20 w 2026 roku będzie okazją, by docenić wartości innowacyjności, przedsiębiorczości i wytrwałości, które uczyniły Amerykę wielką i które wyznaczają ścieżkę do dobrobytu dla całego świata"". Marco Rubio chwali Polskę. ""Dołączy do nas, aby zająć należne jej miejsce"" W tym roku po raz pierwszy w historii w grupie G20 - krajów dysponujących największą wartością gospodarczą - znajdzie się również Polska. Rubio podkreślił, że obecność polskich delegatów to dowód na to, jakie postępy poczyniła polska gospodarka i demokracja od czasów ""pułapki za Żelazną Kurtyną"". - W szczególności Polska, kraj, który dawniej tkwił w pułapce za Żelazną Kurtyną, a obecnie jest w gronie 20 największych gospodarek świata, dołączy do nas, aby zająć należne jej miejsce w G20 - pisał dyplomata. ' Jego zdaniem ""sukces Polski dowodzi, że skoncentrowanie się na przyszłości jest lepszym rozwiązaniem niż (koncentracja) na pretensjach. Ponadto pokazuje, ""jak partnerstwo z USA i amerykańskimi firmami może sprzyjać wzajemnemu dobrobytowi i rozwojowi"". ZOBACZ: Donald Trump zapowiada kolejne uderzenia w przemytników. ""Wkrótce zobaczycie"" - Będziemy zapraszać przyjaciół, sąsiadów i partnerów na amerykański szczyt G20. Przy amerykańskim stole powitamy największe gospodarki świata, a także rozwijających się partnerów i sojuszników - czytamy w komunikacie. Na grudniowym szczycie Polskę reprezentował będzie prezydent Karol Nawrocki, który we wrześniu informował, że otrzymał na to spotkanie zaproszenie od prezydenta USA. Stany Zjednoczone przejmują G20. RPA bez zaproszenia Stany Zjednoczone z początkiem grudnia przejęły przewodnictwo w G20 po Republice Południowej Afryki. Rubio poinformował, że prezydent Donald Trump nie zaprosi w tym roku przedstawicieli RPA na spotkanie światowych przywódców. - Stany Zjednoczone wspierają naród RPA, ale nie jej radykalny rząd kierowany przez Afrykański Kongres Narodowy (ANC) i nie będą tolerować jego dalszego postępowania. Kiedy RPA uzna, że podjęła trudne decyzje niezbędne do naprawy swojego zepsutego systemu i jest gotowa ponownie dołączyć do rodziny zamożnych i wolnych krajów, Stany Zjednoczone zapewnią jej miejsce przy naszym stole. Do tego czasu Ameryka będzie posuwać się do przodu z nowym G20 – podsumował Rubio. ZOBACZ: Rosja negocjuje tylko z USA. Jurij Uszakow: Teraz zwycięży rozsądek Sam prezydent Donald Trump zapowiedział niedawno, że nie zaprosi RPA na szczyt G20 w Miami. Zarzucił temu krajowi, że ""nie jest godny członkostwa"" w żadnej organizacji. Grupa G20 to forum skupiające 19 państw oraz UE i Unię Afrykańską, które odpowiadają za ok. 85 proc. światowego PKB i ponad 75 proc. handlu oraz reprezentują dwie trzecie populacji świata. Choć nie ma stałego sekretariatu i nie podejmuje wiążących decyzji, stanowi kluczową platformę rozmów o globalnych wyzwaniach gospodarczych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Prezydent Finlandii o pokoju dla Ukrainy. ""Nie będzie sprawiedliwy""",https://www.polsatnews.pl/wiadomosc/2025-12-04/finlandia-stubb-pokoj-dla-ukrainy-nie-bedzie-idealny-ani-sprawiedliwy-bedzie-kompromisem/,"Thu, 04 Dec 2025 06:31:00 +0100","- Trzeba być przygotowanym na to, że pokój dla Ukrainy nie będzie sprawiedliwy ani pełny - powiedział w środę prezydent Finlandii Alexander Stubb. - Często mówimy, że chcemy sprawiedliwego pokoju, ale jeśli jesteśmy szczerzy, to pokój rzadko kiedy taki jest. Jest raczej kompromisowy - podkreślił. ZOBACZ: ""Jest tylko jedna droga"". Dmitrij Miedwiediew o wrogości NATO - Rosja - Ważne, by Ukraina zachowała swoją suwerenność - powiedział Stubb w przemówieniu z okazji 25-lecia założenia organizacji na rzecz rozwiązywania konfliktów CMI (Martti Ahtisaari Peace Foundation, a wcześniej Crisis Management Initiative), którą powołał były prezydent Finlandii Martti Ahtisaari (1937-2023). Prezydent Finlandii gorzko o pokoju w Ukrainie. Wskazał najważniejsze cele Podkreślił, że trzeba być gotowym na to, że planu pokojowego (negocjowanego między USA a Rosją) nie będzie można uznać za ""sukces"". - Najważniejszym zadaniem dla sojuszników Ukrainy jest to, by zachowała swoją niepodległość, suwerenność i integralność terytorialną - oświadczył prezydent Finlandii. Dodał, że wojna na Ukrainie ""od samego początku budziła wśród Finów emocje ze względu na historię i doświadczenia z Rosjanami"". Stubb przypomniał, że w wyniku II wojny światowej i napaści ZSRR Finlandia w przeciwieństwie do np. krajów bałtyckich nie utraciła niepodległości, ale możliwość decydowania o własnych sprawach w kwestiach międzynarodowych, jak również 10 proc. wschodniego terytorium. ZOBACZ: Rosjanie straszą Oresznikiem. Pokazali skutki jego użycia Zależność od ZSRR, określana jako ""finlandyzacja"", wiązała się z ograniczeniami, które Moskwa narzuciła przede wszystkim w polityce zagranicznej i militarnej, w tym w kwestii przynależności do sojuszów i organizacji międzynarodowych. Finlandia podjęła decyzję o wstąpieniu do NATO wiosną 2022 r., w odpowiedzi na atak Rosji na Ukrainę. Martti Ahtisaari za swój wkład w mediacje pokojowe w różnych częściach świata, w tym przede wszystkim w zakończenie wojny w byłej Jugosławii, otrzymał w 2008 r. pokojową Nagrodę Nobla. Stubb, zanim objął urząd prezydenta na początku 2024 r., kierował CMI, w której przejął przewodnictwo właśnie od Ahtisaariego w 2018 roku. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Donald Trump zapowiada kolejne uderzenia w przemytników. ""Wkrótce zobaczycie""",https://www.polsatnews.pl/wiadomosc/2025-12-04/donald-trump-zapowiada-kolejne-uderzenia-w-przemytnikow-wkrotce-zobaczycie/,"Thu, 04 Dec 2025 05:34:00 +0100","Prezydent USA Donald Trump zapowiedział w środę, że wkrótce amerykańskie siły rozpoczną uderzenia przeciwko przemytnikom nielegalnych substancji na lądzie. ZOBACZ: Donald Trump zapowiada uderzenia w Wenezueli. ""Zaczniemy działać"" Trump powiedział dziennikarzom w Gabinecie Owalnym, że nie prowadzi kampanii nacisku na przywódcę Wenezueli Nicolasa Maduro. - To jest coś więcej - podkreślił. - Wenezuela wysyła nam narkotyki, ale Wenezuela wysyła nam też ludzi, których nie powinna wysyłać - dodał Trump. Poinformował też, że ilość nielegalnych substancji przemycana do USA drogą morską ""spadła o 91 proc."". - Nie wiem, kto stoi za tymi dziewięcioma procentami. (...) I wkrótce zaczniemy na lądzie"" - zapowiedział przywódca USA. ""Wkrótce zobaczycie"". Trump zapowiada uderzenia - Znamy każdą trasę, znamy każdy dom, wiemy, gdzie produkują te śmieci. Wiemy, gdzie to wszystko magazynują. I myślę, że wkrótce zobaczycie to na lądzie - dodał Trump. We wtorek prezydent USA przekazał, że nic nie wiedział o powtórnym uderzeniu w osoby, które przeżyły początkowy atak na łódź przemytników narkotyków, do którego doszło 2 września na Morzu Karaibskim. Zaznaczył, że zależy mu na eliminacji tych łodzi i zagroził, że nie tylko Wenezuela może być celem ataków USA. ZOBACZ: Nowe informacje ws. ultimatum Trumpa. Maduro nie dotrzymał terminu Podczas środowej rozmowy z dziennikarzami Trump zapewnił, że poparłby opublikowanie nagrania z powtórnego ataku na łódź z rozbitkami. – Nie wiem, co mają, ale z pewnością opublikujemy to, co mamy, bez problemu - zapewnił. Trump rozmawiał z Maduro. ""Z zadowoleniem przyjmuję taki dialog"" W środę odbyła się także rozmowa Donalda Trumpa z Nicolasem Maduro. - Mogę nawet powiedzieć, że rozmowa między prezydentem Stanów Zjednoczonych i prezydentem Wenezueli była serdeczna - ocenił wenezuelski przywódca. Środowa wypowiedź Maduro jest jego pierwszą reakcją po przeprowadzonej 21 listopada rozmowie z Trumpem. W jej trakcie, jak donosił w poniedziałek Reuters, amerykański prezydent miał zażądać od przywódcy Wenezueli opuszczenia tego kraju z rodziną w ciągu tygodnia. ZOBACZ: Pilny alert RCB. MSZ odradza podróże do tego kraju Maduro wyraził nadzieję, że ich środowa rozmowa może ona prowadzić do dialogu między obu państwami ""opartego na wzajemnym szacunku"". - Z zadowoleniem przyjmuję taki dialog, z zadowoleniem przyjmuję dyplomację, ponieważ zawsze będziemy dążyć do pokoju - dodał. Według cytowanych w poniedziałek przez agencję Reutera źródeł Maduro miał powiedzieć Trumpowi, że gotowy jest opuścić Wenezuelę w zamian m.in. za gwarancję amnestii, zniesienie sankcji oraz zakończenie postępowania przeciwko niemu przed Międzynarodowym Trybunałem Karnym. Domagał się też zniesienia sankcji na ponad 100 osób z jego administracji rządowej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"""Czekamy na rozkaz!"" Ramzan Kadyrow apeluje do Putina ws. wojny z Europą",https://www.polsatnews.pl/wiadomosc/2025-12-03/czekamy-na-rozkaz-ramzan-kadyrow-apeluje-do-putina-ws-wojny-z-europa/,"Wed, 03 Dec 2025 21:52:00 +0100","We wtorek Władimir Putin, na chwilę przed spotkaniem z przedstawicielami amerykańskiej administracji, wziął udział w konferencji prasowej na której odpowiadał na pytania rosyjskich dziennikarzy. W jej trakcie kremlowski przywódca odniósł się do kwestii potencjalnego konfliktu militarnego z europejskimi państwami. Putin zaznaczył, że Rosja nie ma w planach ataku na kraje Zachodu, ale jest gotowa na taką konfrontację. ZOBACZ: ""Jesteśmy gotowi już teraz"". Putin wprost o wojnie z Europą - Jeśli Europa nagle zechce rozpocząć z nami wojnę i tak się stanie, to bardzo szybko może dojść do sytuacji, w której nie będziemy mieli z kim negocjować - stwierdził. Konflikt NATO - Europa. Ramzan Kadyrow komentuje słowa Putina Na wypowiedź rosyjskiego prezydenta postanowił zareagować czeczeński przywódca Ramzan Kadyrow. Polityk we wpisie opublikowanym w mediach społecznościowych stwierdził, że jego region i podlegli mu żołnierze są gotowi na taki konflikt. Jeśli tylko dostanie taki rozkaz natychmiast podejmie walkę. ZOBACZ: Atak na rosyjski port nad Bałtykiem. Statek w płomieniach ""Z pewnością nie będziemy się ociągać, Władimirze Władimirowiczu, czekamy na rozkaz! To wszystko skończy się bardzo szybko i ewidentnie będzie na niekorzyść tych, którzy postanowili rozpocząć wojnę z Rosją"" - przekonuje. ""Mam jedno pytanie, Władimirze Władimirowiczu: jeśli to wszystko się zacznie, nie będziesz na nas zły, jeśli natychmiast dobrowolnie przeproszą, prawda?"" - dodał. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"""Jest tylko jedna droga"". Dmitrij Miedwiediew o wrogości NATO - Rosja",https://www.polsatnews.pl/wiadomosc/2025-12-03/jest-tylko-jedna-drona-dmitrij-miedwiediew-o-wrogosci-nato-rosja/,"Wed, 03 Dec 2025 21:39:00 +0100","- Zakończyło się spotkanie ministerialne NATO, a także Rada NATO-Ukraina. Z formalnych decyzji proszę odnotować oświadczenie sekretarza generalnego o tym, że nie istnieje już Rada NATO-Rosja. I że nie istnieje już tzw. akt stanowiący rady NATO-Rosja. To coś, o co kolejne polskie rządy zabiegały, a teraz stało się faktem - mówił na konferencji prasowej szef polskiej dyplomacji Radosław Sikorski. Powstała w 2002 roku Rada NATO-Rosja miała być forum, gdzie konsultowano kwestie bezpieczeństwa pomiędzy państwami członkowskimi Sojuszu i Federacją Rosyjską. Jak podkreślił Sikorski, była to instytucja ""tworzona w czasach, gdy wydawało się, że bezpieczeństwo europejskie można tworzyć z Rosją"". ZOBACZ: Trump mówił o ""bardzo głupiej osobie"". Odezwał się Miedwiediew - Te czasy, decyzjami rosyjskimi o inwazji, minęły. Dzisiaj tworzymy bezpieczeństwo europejskie przeciwko Rosji. I znalazło to wreszcie swój instytucjonalny wyraz - wyjaśnił. Miedwiediew po decyzji krajów NATO. Mówi o ""walce z wrogami"" Na decyzję podjętą w Brukseli zareagował w mediach społecznościowych Dmitrij Miedwiediew. Były prezydent Federacji Rosyjskiej stwierdził, że jest podobnie jak przedstawiciele Sojuszu, on również jest zadowolony z tego faktu. ""NATO radośnie chełpi się zniesieniem Rady Rosja-NATO. Nie mogę się powstrzymać od podzielenia tej radości"" - napisał. ""NATO jest wrogiem. O jakich ""Radach"" Mówimy? W walce z wrogami jest tylko jedna droga. Gorki (Maksym, rosyjski pisarz - red.) powiedział kiedyś: Jeśli wróg się nie podda, jest zniszczony"" - dodał. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Pomnik polskich ofiar II wojny światowej. Bundestag zadecydował,https://www.polsatnews.pl/wiadomosc/2025-12-03/pomnik-polskich-ofiar-ii-wojny-swiatowej-bundestag-zadecydowal/,"Wed, 03 Dec 2025 20:40:00 +0100","Bundestag przegłosował w środę rezolucję wzywającą rząd Niemiec do niezwłocznego rozpoczęcia fazy planowania oraz budowy w Berlinie pomnika dla polskich ofiar narodowego socjalizmu i niemieckiej okupacji w Polsce w latach 1939-1945. Zgodnie z rezolucją, przygotowaną przez koalicyjne frakcje chadeków CDU/CSU oraz socjaldemokratyczną SPD, rząd federalny jest zobowiązany do ogłoszenia konkursu na projekt, z udziałem polskich ekspertów. Zwycięski projekt ma zostać przedstawiony Bundestagowi. ZOBACZ: Antypolskie wpisy polityka AfD. Wicepremiera nazwał ""błaznem"" Parlament uznał, że najodpowiedniejszym miejscem na postawienie stałego pomnika będzie lokalizacja dawnej Opery Krolla, gdzie znajduje się tymczasowy pomnik, odsłonięty w czerwcu w formie Głazu Pamięci. W Operze Krolla 1 września 1939 r. Adolf Hitler ogłosił atak na Polskę. W rezolucji podkreślono, że ""wiedza o Polsce, świadomość jej historii i naszej wspólnej historii są w Niemczech mało rozpowszechnione"". Pomnik w centrum Berlina, poświęcony polskim ofiarom II wojny światowej i niemieckiej okupacji, ma pełnić funkcje edukacyjne. Autorzy rezolucji twierdzą, że powstanie pomnika stanowiłoby ""gest pojednania"". Niemcy. Przełom w sprawie pomnika polskich ofiar II wojny światowej Rząd federalny został również zobowiązany, by wspólnie z władzami Berlina znaleźć odpowiedni budynek lub działkę w centrum miasta, by utworzyć Dom Polsko-Niemiecki. W zamyśle inicjatorów ma to być polsko-niemieckie miejsce dyskusji i spotkań oraz centrum edukacyjne. Głosowanie w Bundestagu poprzedziła ponad półgodzinna debata z udziałem przedstawicieli wszystkich frakcji parlamentarnych. ZOBACZ: ""Polska może stać się dla Niemiec zagrożeniem"". Mocne słowa jednego z liderów AfD – Ta debata, ten wniosek, wyznaczają bardzo szczególny moment w relacjach z naszym wielkim wschodnim sąsiadem, Polską. (...) Chcemy w ten sposób powiedzieć: ""polscy sąsiedzi i przyjaciele, opłakujemy wasze ofiary, czcimy ich pamięć i wiemy o niemieckiej winie. Chcemy godnego pomnika"" – powiedział pełnomocnik rządu Niemiec ds. współpracy z Polską Knut Abraham. – Chcemy tego pomnika szybko – dodał. Dwóch polityków zagłosowało przeciw W debacie wyróżnił się głos deputowanego populistyczno-prawicowej Alternatywy dla Niemiec (AfD) Goetza Froemminga. Powiedział on, że debaty wokół pomnika nie sprawiły, że ""polskie żądania reparacji ucichły"", a ""napięte relacje z Polską nie poprawiły się, lecz pogorszyły"". Froemming postulował ponadto, że w Domu Polsko-Niemieckim powinno znaleźć się miejsce na opowieść o niemieckich ofiarach II wojny światowej. – Około 12 mln Niemców utraciło ojczyznę w wyniku ucieczki, wypędzeń lub deportacji, dwa miliony Niemców zginęły – podkreślił. Dlaczego ""wciąż powstają nowe pomniki upamiętniające niemieckie zbrodnie, a raczej zbrodnie dokonane w imieniu Niemiec?"" – pytał retorycznie. Za przyjęciem rezolucji opowiedzieli się obecni na sali plenarnej deputowani i deputowane CDU/CSU, SPD, Zielonych oraz Lewicy. Przeciwko było dwóch deputowanych AfD, pozostali parlamentarzyści tego ugrupowania wstrzymali się od głosu. Kiedy powstanie pomnik? Przyjęcie wniosku CDU/CSU i SPD przez Bundestag stanowi istotny sygnał dla rządu Niemiec, że parlament oczekuje przyspieszenia prac nad stałym miejscem pamięci dla polskich ofiar. W rezolucji nie ma jednak konkretnego harmonogramu ani kwot. W praktyce czas realizacji zależy od działań rządu. ZOBACZ: Takiej sytuacji nie było od lat. Polacy masowo wracają z Niemiec Knut Abraham przekazał, że konkurs na pomnik ma zostać ogłoszony na początku 2026 roku i może być na niego przeznaczona kwota od 750 tys. do 1 mln euro. Środki przeznaczone na budowę pomnika zostaną natomiast ustalone w budżecie federalnym na 2027 lub 2028 rok. Głosowanie nad rezolucją odbyło się dwa dni po niemiecko-polskich konsultacjach rządowych w Berlinie. Strona polska wielokrotnie podkreślała znaczenie pomnika dla poprawy dwustronnych relacji. Przez lata nie udało się jednak doprowadzić do postawienia w centrum Berlina stałego pomnika dla polskich ofiar. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,McDonald's wróci do Rosji? Media: Urząd patentowy zatwierdził wniosek,https://www.polsatnews.pl/wiadomosc/2025-12-03/mcdonalds-wroci-do-rosji-siec-zlozyla-wniosek-do-urzedu-patentowego/,"Wed, 03 Dec 2025 18:11:00 +0100","Jak informują rosyjskie media, w grudniu 2024 roku firma McDonald's Corporation złożyła wniosek do Rospatentu o zarejestrowanie znaku towarowego ""I'm lovin' it"". Urząd patentowy zatwierdził dokumenty w tym tygodniu. Na początku października agencja RIA Nowosti informowała, że McDonald's zarejestrował w Rosji jeszcze dwa inne znaki towarowe: ""Big Tasty"" i ""McDelivery"". ZOBACZ: Sięgnął po broń i zażądał kebaba. Napad na lokal pod Warszawą Sieć McDonald's zyskała tym samym prawo do produkcji i sprzedaży produktów spożywczych oraz świadczenia usług restauracyjnych w Rosji. Firma do tej pory nie wydała żadnego komunikatu w sprawie wznowienia działalności w tym kraju. McDonald's rejestruje swoje znaki towarowe w Rosji Firmy, które opuściły Rosję, regularnie składają wnioski o rejestrację znaku towarowego, aby zachować do niego prawa na rynku rosyjskim. Jak zauważa portal lenta.ru do tej pory w żadnym przypadku praktyka ta nie zakończyła się powrotem na rynek rosyjski. McDonald's ogłosił zawieszenie działalności w Rosji 14 marca 2022 roku w związku z wybuchem wojny w Ukrainie. Decyzję tę uzasadniono ""trudnościami operacyjnymi, technicznymi i logistycznymi"". ZOBACZ: Nowy projekt Roberta Makłowicza. Inwestycja powstanie w Chorwacji Wszystkie rosyjskie aktywa firmy zostały sprzedane rosyjskiemu właścicielowi - Aleksandrowi Goworowi. Zgodnie z warunkami umowy, sprzedający ma prawo do odkupienia przedsiębiorstwa na warunkach rynkowych w ciągu 15 lat. Pierwsza restauracja pod nazwą Wkusno i toczka (pol. Smacznie i kropka) została otwarta w Moskwie 12 czerwca 2022 roku. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Zaskakujące doniesienia o testamencie papieża Franciszka. Uwzględnił w nim Ukrainę,https://www.polsatnews.pl/wiadomosc/2025-12-03/zaskakujace-doniesienia-o-testamencie-papieza-franciszka-uwzglednil-w-nim-ukraine/,"Wed, 03 Dec 2025 17:52:00 +0100","Szczegóły dotyczące ostatniej woli papieża Franciszka ujawniła hiszpańska zakonnica Lucía Caram. W wywiadzie udzielonym lokalnej stacji radiowej opowiedziała, że w testamencie papież przeznaczył znaczną sumę pieniędzy na pomoc dla Ukrainy. Papież uwzględnił w testamencie Ukrainę. Znaczna suma na ważną pomoc Caram, która od początku pełnoskalowej inwazji Rosji wielokrotnie wyjeżdżała na Ukrainę i aktywnie wspierała projekty humanitarne, przyznała, że decyzja papieża całkowicie ją zaskoczyła. - Franciszek wielokrotnie obiecywał mi, że pomoże Ukrainie, ale nigdy nie wyobrażałam sobie, że zrobi to w taki sposób - powiedziała zakonnica. Jak dodała, papież ""zawsze zapewniał, że znajdzie sposób, by pomóc ludziom cierpiącym z powodu wojny"". ZOBACZ: Papież o znaczeniu Europy w zakończeniu wojny. Wskazał na szczególną rolę jednego z państw Według Caram biskup Rzymu zadbał, aby część jego dziedzictwa została przekazana na wsparcie lekarzy pracujących na pierwszej linii frontu. Środki z funduszu papieskiego mają zostać przeznaczone na zakup wysoko specjalistycznych karetek, niezbędnych do ewakuacji rannych oraz szybkiego udzielania pomocy medycznej. Ostatnia wola papieża Franciszka. Miał tylko jedno życzenie Informacji przekazanych przez zakonnicę nie potwierdzają watykańskie źródła. W testamencie, którego tekst opublikowała Stolica Apostolska tuż po śmierci papieża, Franciszek przekazał jedynie swoje życzenie dotyczące miejsca pochówku. Wskazał, że pragnie zostać pochowany w Bazylika Matki Bożej Większej w Rzymie. Prosił również, by jego grób był skromny - w ziemi, bez szczególnego zdobienia, a jedynym napisem była zwyczajna sygnatura: ""Franciscus"". Inne szczegóły nie zostały upublicznione. ZOBACZ: Spełnili jedno z ostatnich życzeń Franciszka. Nowa rola papamobile Wcześniej media informowały, że tuż przed śmiercią papież przekazał prawie wszystkie swoje oszczędności na wsparcie rzymskiego więzienia dla nieletnich. Około 200 tysięcy euro zostało przeznaczone na spłatę kredytu hipotecznego fabryki makaronu działającej w zakładzie. Niedawno pracownicy oddziału Caritasu z Jerozolimy poinformowali również o spełnieniu innego z ostatnich życzeń papieża Franciszka. Jego papamobile po przebudowie zostało przemianowane na Pojazd Nadziei i pełni funkcję mobilnej stacji zdrowia w Strefie Gazy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"""Wzywamy Ukraińców do zaprzestania"". Szef MSZ Węgier z odezwą do Kijowa",https://www.polsatnews.pl/wiadomosc/2025-12-03/wzywamy-ukraincow-do-zaprzestania-szef-msz-wegier-z-odezwa-do-kijowa/,"Wed, 03 Dec 2025 17:48:00 +0100","Wypowiedź ministra spraw zagranicznych Węgier ws. niedawnych ataków Ukraińców na rosyjską infrastrukturę krytyczną i rosyjskie tankowce padła w trakcie konferencja prasowej zorganizowanej w Brukseli. W stolicy Belgii odbywało się spotkanie szefów resortów spraw zagranicznych krajów NATO. Peter Szijjarto skrytykował Kijów i wezwał do wstrzymania ostrzałów przez tamtejszą armię. - Wzywamy Ukraińców do natychmiastowego zaprzestania zagrażania bezpieczeństwu energetycznemu Węgier. W ostatnich dniach Ukraińcy zaatakowali nie tylko szlaki dostaw ropy naftowej na Węgry, ale teraz także tankowce na morzu - stwierdził. ZOBACZ: Węgierskie władze nieugięte ws. Ukrainy. ""Dopóki my rządzimy..."" - W związku z tym jest oczywiste, że Ukraińcy atakują cele cywilne, aby zemścić się na Węgrach i pozbawić Węgry nieprzerwanych dostaw ropy - dodał. Ukraińcy atakują rosyjską infrastrukturę krytyczną. Szef MSZ Węgier o rozmowach z Moskwą W innej części przemówienia węgierski dyplomata poinformował o rozmowie telefonicznej, którą przeprowadził z rosyjskim wiceministrem energetyki Pavlem Sorokinem. Dyskusja dotyczyła ataków ukraińskiej armii na rurociąg naftowy Przyjaźń. - W ciągu ostatnich kilku minut rozmawiałem przez telefon z rosyjskim wiceministrem energetyki, który szczegółowo poinformował mnie o atakach na rurociąg. Stwierdził również, że podejmowane są wysiłki w celu ochrony tego rurociągu i powiązanej z nim infrastruktury, a dzięki rosyjskim siłom zbrojnym ataki spowodowały jedynie niewielkie szkody, które nie zagroziły i nie zagrażają dostawom ropy naftowej na Węgry - mówił. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Biały Dom przeszedł metamorfozę. Zobacz dekoracje świąteczne Melanii Trump,https://www.polsatnews.pl/wiadomosc/2025-12-03/bialy-dom-przeszedl-metamorfoze-zobacz-dekoracje-swiateczne-melanii-trump/,"Wed, 03 Dec 2025 17:21:00 +0100","Pierwsza dama USA Melania Trump zaprezentowała świąteczne dekoracje w Białym Domu. W tym roku dostępna przestrzeń na świąteczne aranżacje jest mniejsza w związku z pracami rozbiórkowymi części zabytkowego Wschodniego Skrzydła, gdzie powstanie sala balowa. Z tego powodu wszystkie tegoroczne dekoracje świąteczne rozmieszczono wyłącznie w głównej rezydencji przy Pennsylvania Avenue 1600. Dziesiątki wolontariuszy-dekoratorów pomogło nadać budynkowi świąteczny charakter. W tym celu wykorzystano 75 wieńców, 51 choinek, około 200 metrów girland, ponad 2000 sznurów lampek choinkowych, ponad 7600 metrów wstążek oraz prawie 55 kilogramów pierników. Hasłem przewodnim tegorocznych dekoracji jest ""Tam dom twój, gdzie serce twoje"". - Dom to nie tylko fizyczna przestrzeń; to przede wszystkim ciepło i komfort, które noszę w sobie, niezależnie od otoczenia - powiedziała Melania Trump w oświadczeniu wydanym przez Biały Dom. Jak zauważa AFP, pierwsza dama USA spędza stosunkowo niewiele czasu w Waszyngtonie - woli Nowy Jork i Florydę. Dekoracje świąteczne w Białym Domu Oficjalna choinka Białego Domu, znajdująca się w Błękitnym Pokoju, w tym roku pełni również rolę symbolu rodzin poległych amerykańskich żołnierzy. Gałązki drzewka ozdobiono złotymi gwiazdami. Wcześniej drzewko stało we Wschodnim Skrzydle i było pierwszym elementem, który widzieli goście wchodzący tym wejściem. Jednak budynek oraz łączący go z główną rezydencją korytarz zostały w październiku zburzone w ramach przygotowań do budowy nowej sali balowej. PAP / EPA / JIM LO SCALZO 5,5-metrowa choinka w Błękitnym Pokoju Białego Domu W tym roku w Zielonym Pokoju znajdują się również portrety prezydenta USA Donalda Trumpa i George'a Washingtona, ojca założyciela Stanów Zjednoczonych, wykonane z klocków Lego. PAP / EPA / JIM LO SCALZO Portret Donalda Trumpa z klocków Lego W Wielkim Foyer znajduje się również obraz przedstawiający Trumpa po zamachu w Butler w Pensylwanii. Reuters Portret upamiętniający zamach na Donalda Trumpa w Pensylwanii W hołdzie działalności charytatywnej Melanii Trump, w Czerwonym Pokoju umieszczono tysiące niebieskich motyli, nawiązujących do inicjatywy Fostering The Future, wspierającą osoby wychowujące się w rodzinach zastępczych w ramach programu ""Be Best"", skupionego na dzieciach. PAP / EPA / JIM LO SCALZO Choinka w Czerwonym Pokoju W Jadalni Państwowej wystawiono piernikowy model Białego Domu - coroczną atrakcję, której tradycja sięga czasów administracji Richarda Nixona. Tegoroczna wersja ukazuje Południowy Portyk i pozwala zajrzeć do Żółtego Owalnego Pokoju, udekorowanego przez państwa Trump. PAP / EPA / JIM LO SCALZO Piernikowy Biały Dom Tymczasem sam prezydent Trump przyznał, że nie spieszy mu się ze świętowaniem ostatnich świąt Bożego Narodzenia w Białym Domu w najbliższym czasie. Jego druga kadencja ma zakończyć się w 2029 roku. - Zostało nam nieco ponad trzy lata, a trzy lata dla Trumpa to wieczność - powiedział prezydent gościom podczas przyjęcia bożonarodzeniowego, w nagraniu wideo udostępnionym przez urzędnika Białego Domu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Rosja negocjuje tylko z USA. Jurij Uszakow: Teraz zwycięży rozsądek,https://www.polsatnews.pl/wiadomosc/2025-12-03/rosja-negocjuje-tylko-z-usa-jurij-uszakow-teraz-zwyciezy-rozsadek/,"Wed, 03 Dec 2025 17:05:00 +0100","Uszakow był w środę dopytywany przez dziennikarzy o wizytę w Moskwie amerykańskiej delegacji ze Stevenem Witkoffem i Jaredem Kushnerem w składzie. Kremlowski urzędnik podkreślił, że obecnie strona rosyjska w sprawie planu pokojowego rozmawia wyłącznie ze Stanami Zjednoczonymi. - Rozmowy rosyjsko-amerykańskie na Kremlu były szczere. Moskwa otwarcie wyraziła swoje stanowisko na temat dokumentów przywiezionych z Waszyngtonu - mówił. Plan pokojowy. Jurij Uszakow: USA gotowe na porozumienie Spotkanie - jak wynika z relacji kremlowskiego urzędnika - była ""długa"" i trwała około pięciu godzin. - Amerykanie są gotowi podjąć wszelkie możliwe wysiłki, aby osiągnąć długoterminowe porozumienie, które faktycznie spełnia nasze cele - powiedział. ZOBACZ: Putin zmienia zdanie o planie pokojowym Trumpa. ""Osiągniemy to środkami zbrojnymi"" Jednocześnie nie chciał zdradzić żadnych szczegółów negocjacji i podkreślił, że są one prowadzone ""za zamkniętymi drzwiami"". Z jego przekazu wynika, że również przedstawiciele amerykańscy są zobowiązani do nieujawniania żadnych informacji. Rosja - Ukraina. Doradca Putina o ""postępach na froncie"": Pozytywny wpływ na negocjacje Doradca Putina zdradził jednak, że poczynania rosyjskich żołnierzy na froncie w Ukrainie miały ""pozytywny wpływ"" na pertraktacje z Waszyngtonem. - Przebieg i charakter negocjacji oczywiście były kształtowane przez sukcesy ostatnich tygodni rosyjskiej armii na polu bitwy - powiedział. Tłumaczył, że ""wyczyny zbrojne"" przyczyniły się do oceny rosyjskich oczekiwań przez ""zagranicznych partnerów"". Zaznaczył przy tym, że chodzi nie tylko o Amerykanów. ZOBACZ: Rosja zaskoczyła Ukrainę nową, niebezpieczną bronią przeciw śmigłowcom - Chciałbym wyrazić nadzieję, że bardziej odpowiednie nastawienie i postrzeganie tego, co się dzieje, zostanie pokazane zarówno przez Europejczyków, jak i Ukraińców - dodał. - Myślę, że teraz zwycięży rozsądek, a prawdziwe sukcesy naszych wojsk nadal będą się do tego przyczyniać - skwitował Uszakow. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Były premier Ukrainy skazany. 15 lat za zdradę stanu,https://www.polsatnews.pl/wiadomosc/2025-12-03/byly-premier-ukrainy-skazany-15-lat-za-zdrade-stanu/,"Wed, 03 Dec 2025 16:26:00 +0100","Jako pierwszy o decyzji sądu poinformował portal TSN. Jak poinformowano były szef ukraińskiego rządu został skazany zaocznie, ponieważ od rewolucji na Majdanie w 2014 roku ukrywa się w Rosji. Polityk, który pełnił funkcję premiera w trakcie za prezydentury Wiktora Janukowycza, oskarżany był o zdradę stanu, naruszenie integralności terytorialnej Ukrainy, nawoływanie do obalenia ustroju konstytucyjnego i usprawiedliwianie rosyjskiej agresji w lutym 2022 roku. Sąd Rejonowy Peczerski miasta Kijowa uznał go za winnego i wymierzył Azarowowi karę 15 lat więzienia z konfiskatą majątku. ZOBACZ: Nie żyje ""ulubieniec rosyjskiej propagandy"". Jerzy Tyc walczył po stronie Rosjan W opublikowanym wyroku podkreślono również aktywną działalność byłego premiera w rosyjskich mediach propagandowych. Polityk regularnie udziela komentarzy, w których krytykuje władze Ukrainy powielając kremlowską narrację m.in. na temat powodów rozpoczęcia specjalnej wojskowej operacji (propagandowe określenie wojny w Ukrainie - red.). Premier Azarow skazany. Powiela narrację Kremla Mykoła Azarow od czasu ucieczki z Ukrainy do Rosji bardzo chętnie udziela się w mediach społecznościowych, a także często udziela komentarzy rosyjskim mediom. Były premier znany jest m.in. z usprawiedliwiania rosyjskiej agresji. ""NATO planowało rozpętać III wojnę światową z użyciem broni jądrowej przeciwko Rosji. Kluczową rolę w tym odegrać miała obecna, kontrolowana przez Amerykanów elita rządząca w Kijowie i nacjonaliści (…) Putin uratował setki tysięcy mieszkańców Donbasu"" - przekonywał w marcu 2022 roku. ZOBACZ: ""Obalić reżim"". Prorosyjski oligarcha wzywa obywateli Mołdawii do protestów Były szef rządu w Kijowie powielał także narrację Kremla dotyczącą masakry w Buczy, którą określał ""inscenizacją"" przygotowaną przez Kijów. - Prowokacja w Buczy, którą próbuje się wykorzystać do nowej fali sankcji przeciwko Rosji jest kłamstwem od początku do końca (…) To inscenizacja przygotowana przez ukraińskie służby specjalne pod dyktando Zachodu - mówił na konferencji prasowej w Moskwie organizowanej przez Komitet Ocalenia Ukrainy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"""Milion na każdy centymetr wysadzonych torów"". Sikorski o wsparciu dla Ukrainy",https://www.polsatnews.pl/wiadomosc/2025-12-03/milion-na-kazdy-centymetr-wysadzonych-torow-sikorski-o-wsparciu-dla-ukrainy/,"Wed, 03 Dec 2025 15:56:00 +0100","Szef polskiego MSZ Radosław Sikorski ogłosił po spotkaniu ministrów państw NATO w Brukseli, że nie istnieje już Rada NATO-Rosja i nie istnieje już tzw. Akt Stanowiący Rady NATO-Rosja. - To jest coś, o co kolejne polskie rządy zabiegały, a teraz stało się faktem. To były instytucje, które były tworzone w czasach, gdy wydawało się, że bezpieczeństwo europejskie można tworzyć z Rosją. Te czasy decyzjami rosyjskimi o inwazjach, minęły. Dzisiaj tworzymy bezpieczeństwo europejskie przeciwko Rosji i znalazło to wreszcie swój instytucjonalny wyraz - przekazał. 100 milionów dolarów dla Ukrainy. ""Na każdy centymetr wysadzonego toru"" Sikorski przypomniał również, że Polska wspólnie z Niemcami i Norwegami zadeklarowała wsparcie dla Ukrainy w ramach programu PURL, który uwzględnia najbardziej priorytetowe potrzeby Kijowa. Na ten cel państwa przeznaczą łącznie 500 milionów dolarów, z czego jak podkreślił minister - 100 milionów stanowi wkład naszego kraju. - Jeden milion dolarów na każdy centymetr wysadzonego w powietrze polskiego toru przez rosyjskich sabotażystów - oświadczył. Fundusze te mają zostać użyte na zakupy rakiet do Patriotów, które mają chronić ukraińskie miasta i elektrownie. ZOBACZ: Węgierski minister zachwala Rosję. ""System cieszy się dużym poparciem"" Wyjaśnił także, że nie są to dodatkowe środki, lecz pieniądze, które polski rząd pierwotnie chciał przeznaczyć zgodnie z unijnymi zobowiązaniami na rzecz Europejskiego Budżetu Obronnego. Ten jednak jest obecnie zablokowany przez Węgry. - Więc po to, żeby się te pieniądze nie zmarnowały, a żeby pracowały na rzecz powstrzymywania Putina, zostały przekierowane na amerykańską broń dla Ukrainy - wyjaśnił. ZOBACZ: Wspólna decyzja Polski, Niemiec i Norwegii dotyczy Ukrainy. Sikorski ogłosił Sikorski skomentował także słowa Władimira Putina, który tuż przed negocjacjami pokojowymi na Kremlu oznajmił, że jeśli Europa chce wojny z Rosją, to jest ona gotowa już teraz. - Rosja jest oczywiście w znacznie słabszej pozycji, niż jej się wydaje. Może Putina tak okłamują, ale w pewnym sensie to, że nam grozi, jest użyteczne, bo to skupia umysłu tutaj na sprawie wspierania Ukrainy - stwierdził. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Połasił się na drogocenne jajko. Połknął je, choć było warte majątek",https://www.polsatnews.pl/wiadomosc/2025-12-03/polasil-sie-na-drogocenne-jajko-polknal-je-choc-bylo-warte-majatek/,"Wed, 03 Dec 2025 14:43:00 +0100","Do incydentu doszło w ubiegły piątek w sklepie Partridge Jewellers w położonym na północy Nowej Zelandii Auckland. Obsługa jubilera oskarżyła 32-letniego mężczyznę o połknięcie wisiorka w kształcie jajka Fabergé. Na miejsce wezwana została policja, która zatrzymała podejrzanego. Nowozelandczyk oskarżony został o kradzież i trafił do aresztu. Służby informują, że przeszedł już badania. Lokalne media donoszą, że połknięte przez niego jajko wciąż nie zostało odnalezione. Nowa Zelandia. 32-latek połknął jajko Fabergé warte prawie 20 tys. dolarów Wisiorek, który trafił do żołądka podejrzanego, wysadzany był 60 diamentami i 15 szafirami. W jego środku znajdowała się miniaturowa ośmiornica wykonana z 18-karatowego złota. Wartość biżuterii wyceniono na 33 585 dolarów nowozelandzkich (ok. 19 300 dolarów amerykańskich). ZOBACZ: Kradzież stulecia na Luwrze. Policja ujęła kolejnych podejrzanych Przedmiot jest elementem specjalnej edycji i inspirowany był jajkiem Fabergé, który był narzędziem intrygi filmu ""Ośmiorniczka"" z 1983 r. - jednej z najbardziej kultowych części przygód Jamesa Bonda. Co ciekawe, to nie pierwszy przypadek, gdy 32-latek decyduje się na przywłaszczenie sobie czyjejś własności. W połowie listopada w tym samym sklepie jubilerskim miał ukraść znajdującego się w nim iPada. Dzień później miał natomiast wejść na teren prywatnej posesji, z której zabrał żwirek dla kota i środki do zwalczania pcheł. Drogocenne jajka Fabergé. Zaprojektowano je ponad 100 lat temu Za swój czyn ""łakomy"" Nowozelandczyk będzie musiał odpowiedzieć teraz przed sądem. Rozprawa ma odbyć się 8 grudnia. ZOBACZ: Kradzież stulecia na Luwrze. Policja ujęła kolejnych podejrzanych Jajka Fabergé oryginalnie projektowane były przez rosyjskiego złotnika Petera Carla Fabergé na przełomie XIX i XX w. Po jego śmierci marka była kilkukrotnie sprzedawana, obecnie prawa do niej posiada przedsiębiorstwo SMG Capital LLC należące do rosyjskiego inwestora technologicznego Siergieja Musanowa. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Unia Europejska chce użyć zamrożonych aktywów Rosji. Ujawnili plan,https://www.polsatnews.pl/wiadomosc/2025-12-03/unia-europejska-chce-uzyc-zamrozonych-aktywow-rosji-ujawnili-plan/,"Wed, 03 Dec 2025 13:54:00 +0100","Ursula von der Leyen przekazała podczas konferencji, że rosyjskie pieniądze przechowywane na kontach w europejskich państwach będą przeznaczone zarówno na pomoc budżetową, jak i militarną dla Ukrainy. - Proponujemy pokryć dwie trzecie finansowania Ukrainy w ciągu najbliższych dwóch lat. To 90 mld euro, resztę pokryją partnerzy globalni - przekazała Ursula von der Leyen. - Fundusze zostaną w przeważającej części przeznaczone na wsparcie ukraińskiej produkcji i zakupów - poinformowała szefowa KE. ZOBACZ: Wspólna decyzja Polski, Niemiec i Norwegii dotyczy Ukrainy. Sikorski ogłosił Wysokość zamrożonych w Europie rosyjskich aktywów szacowana jest na 210 mld euro. Do pomocy Ukrainie Komisja Europejska może z nich wykorzystać maksymalnie 90 mld euro. Ukraina będzie musiała zwrócić te środki, gdy otrzyma reperacje wojenne od Federacji Rosyjskiej. Polityk zapewniła, że pożyczka ma zostać udzielona z użyciem mocnych zabezpieczeń, które mają zminimalizować ryzyko. O planie poinformowano Amerykanów, a ci mieli przyjąć ten pomysł pozytywnie. ZOBACZ: ""Jesteśmy gotowi już teraz"". Putin wprost o wojnie z Europą - Dzięki dzisiejszym propozycjom możemy dać Ukraińcom środki do obrony i kontynuować rozmowy pokojowe z pozycji siły. Proponujemy rozwiązania mające na celu wsparcie budżetu Ukrainy i wzmocnienie jej przemysłu obronnego - powiedziała Ursula von der Leyen. Nowy plan Komisji Europejskiej na pomoc Ukrainie. W ruch pójdą zamrożone rosyjskie aktywa Szczegóły nowego formatu pomocy Ukrainie wyjaśnił Valdis Dombrovskis, komisarz ds. ekonomii i produktywności. Gwarancji finansowych dla pożyczek mają udzielić państwa członkowskie UE. Mają one zostać wykorzystane tylko wtedy, jeśli Unia będzie musiała spłacić zadłużenie, czyli w sytuacji, kiedy Ukrainie nie zostaną wypłacone reparacje. Dombrovskis twierdzi ""ryzyko, że się to wydarzy, jest bardzo niskie"". ZOBACZ: Węgierski minister zachwala Rosję. ""System cieszy się dużym poparciem"" - Wszystko, co dziś proponujemy, jest solidne pod względem prawnym, zgodne z prawem unijnym i międzynarodowym - zapewnił Dombrovskis. Aby otrzymać pożyczkę, Ukraina będzie musiała spełnić określone warunki, które nie zostały ujawnione. Dombrovskis podkreślił, że projekt zakłada mechanizm zapobiegania rosyjskim roszczeniom w stosunku do zamrożonych aktywów. Nowe regulacje mają także uniemożliwić transfer zamrożonych środków do Rosji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Węgierski minister zachwala Rosję. ""System cieszy się dużym poparciem""",https://www.polsatnews.pl/wiadomosc/2025-12-03/wegierski-minister-zachwala-rosje-system-cieszy-sie-duzym-poparciem/,"Wed, 03 Dec 2025 12:58:00 +0100","Tegoroczne wystąpienie szefa resortu obrony Węgier przed parlamentarną komisją stało się okazją do ataku na opozycję, ale też politykę prowadzoną przez Unię Europejską w kontekście Ukrainy.- Czołowi politycy UE próbują obejść amerykańskie intencje pokojowe i podważyć ten proces. Realizują strategię wojenną - uznał Kristóf Szalay-Bobrovniczky, cytowany przez dziennik ""Népszava"". Według gazety minister mówił o UE i Ukrainie wyłącznie negatywnie. Na pochwały mogły natomiast liczyć Stany Zjednoczone oraz Rosja. - System polityczny w Rosji cieszy się silnym poparciem, czego nie można powiedzieć o Ukrainie - ocenił Szalay-Bobrovniczky. Węgierski minister: Militarnie Ukraina już przegrała tę wojnę W ocenie polityka z obozu Viktora Orbana liderzy państw Unii Europejskiej zmierzają do podtrzymywania wojny w Ukrainie, mimo że jej wynik został już przesądzony na niekorzyść Kijowa. ""Według ministra siły ukraińskie są obsadzone w 40 procentach, podczas gdy siły rosyjskie w 70 procentach"" - podała gazeta. ZOBACZ: ""Naprawdę dobra decyzja"". Ukraińcy chwalą ruch prezydenta Polski - Pod względem militarnym Ukraina już przegrała tę wojnę - powiedział Szalay-Bobrovniczky, odnosząc się także do afery korupcyjnej w Ukrainie. Dymisja Andrija Jermaka - byłego już szefa biura prezydenta Wołodymyra Zełenskiego - to według szefa węgierskiego resortu obrony przykład stosowania podwójnych standardów przez UE. - Nie słyszymy krytyki ze strony Unii - podsumował. Minister raportował o węgierskim lotnictwie nad Bałtykiem. O Rosji nie wspomniał Ponadto media zwracają uwagę, że węgierski polityk, zdając sprawozdanie z działań resortu, unikał przedstawiania Rosji jako wrogiej siły. Szalay-Bobrovniczky raportował misję węgierskiego lotnictwa w państwa bałtyckich, gdzie dochodziło naruszeń przestrzeni powietrznej, jednak nie wyjaśnił, że naruszeń dokonywało lotnictwo rosyjskie. ""Minister nie wspomniał, przez kogo państwa bałtyckie czuły się zagrożone, ani jakie siły zewnętrzne naruszyły te stany"" - podkreślił dziennik ""Népszava"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Co dalej z negocjacjami pokojowymi? Wołodymyr Zełenski wyjawił plany,https://www.polsatnews.pl/wiadomosc/2025-12-03/co-dalej-z-negocjacjami-pokojowymi-wolodymyr-zelenski-wyjawil-plany/,"Wed, 03 Dec 2025 12:38:00 +0100","Po amerykańsko-rosyjskich rozmowach w Moskwie nie doszło do oczekiwanego przełomu w sprawie pokoju w Ukrainie. ""Nie mamy jeszcze kompromisowej wersji. Przed nami dużo pracy"" - powiedział doradca Władimira Putina Jurij Uszakow i zapowiedział, że dalsze negocjacje będą prowadzone telefonicznie. W środę rzecznik Kremla Dmitrij Pieskow przekazał, że rozmowy nie zostały zerwane, a plan pokojowy nie został w całości odrzucony. Przyznał natomiast, że część punktów dokumentu opracowanego na Florydzie przez delegację amerykańską i ukraińską została przyjęta przez Kreml, podczas gdy inne zostały odrzucone. ZOBACZ: Rozmowy pokojowe. Zełenski wskazał ""najtrudniejszą kwestię"" ""Taka bezpośrednia wymiana opinii miała miejsce wczoraj po raz pierwszy. I znów, tak jak powiedziano wczoraj, coś zostało przyjęte, coś zostało odrzucone jako nie do przyjęcia. To normalny proces roboczy, poszukiwanie kompromisu"" - powiedział Pieskow agencji TASS i podziękował amerykańskiej delegacji. ""Jesteśmy wdzięczni za wysiłki administracji i nadal jesteśmy gotowi spotykać się tak często, jak będzie to potrzebne, aby osiągnąć porozumienie pokojowe"" - zapewnił rzecznik Kremla. Negocjacje pokojowe. Delegacja Ukrainy w Brukseli Z kolei Wołodymyr Zełenski poinformował w serwisie X, że Umierow, który wcześniej prowadził rozmowy z Amerykanami na Florydzie, spotka się w środę z przedstawicielami państw europejskich w Brukseli. ""To nasza nieprzerwana współpraca z partnerami i zapewniamy, że proces negocjacyjny jest w pełni aktywny"" - wskazał przywódca Ukrainy. ZOBACZ: Wspólna decyzja Polski, Niemiec i Norwegii dotyczy Ukrainy. Sikorski ogłosił ""Przedstawiciele Ukrainy poinformują swoich kolegów w Europie o tym, co wiadomo na podstawie wczorajszych kontaktów strony amerykańskiej w Moskwie, a także omówią europejski komponent niezbędnej architektury bezpieczeństwa"" - nadmienił Zełenski, uściślając, że Umierowowi towarzyszyć będzie szef ukraińskiego sztabu generalnego Andrij Hnatow. Zełenski wraca do Kijowa. Z liderami Europy i Amerykanami spotka się delegacja Po rozmowach w belgijskiej stolicy Umierow i Hnatow rozpoczną przygotowania do kolejnych rozmów z delegacją amerykańską, choć wcześniejszy harmonogram miał zakładać, że z Amerykanami - Stevem Witkoffem i zięciem Trumpa Jaredem Kushnerem, - spotka się osobiście prezydent Zełenski. ZOBACZ: ""Jesteśmy gotowi już teraz"". Putin wprost o wojnie z Europą Według informacji ""Kiyv Post"" pomysł został jednak porzucony po rozmowach w Moskwie. Po wizycie Paryżu i Dublinie Wołodymyr Zełenski wróci do Kijowa i tam będzie oczekiwał kolejnych raportów Umierowa - najpierw po wtorkowych rozmowach z przedstawicielami państw europejskich w Brukseli, a następnie po spotkaniu z Witkoffem i Kushnerem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"""Ich kraj śmierdzi"". Donald Trump wskazuje, kogo nie chce w USA",https://www.polsatnews.pl/wiadomosc/2025-12-03/ich-kraj-smierdzi-donald-trump-wskazuje-kogo-nie-chce-w-usa/,"Wed, 03 Dec 2025 12:03:00 +0100","Donald Trump nasilił negatywną retorykę wymierzoną w Somalijczyków migrujących do Stanów Zjednoczonych. Według niego USA pójdą ""złą drogą"", jeśli dalej będą wpuszczać na swoje terytorium obywateli afrykańskiego państwa. - Będę z wami szczery, okej? Ktoś powie: 'Och, to niepoprawne politycznie'. Nie obchodzi mnie to. Nie chcę ich w naszym kraju. Ich kraj nie jest dobry z dobrych powodów. Ich kraj śmierdzi i nie chcemy ich w naszym kraju - mówił amerykański prezydent we wtorek. Komentarz Trumpa dotyczący narodu somalijskiego nawiązuje do opublikowanych przez amerykańskie media informacji o masowych wyłudzeniach finansowych, za którymi stać mają Somalijczycy zamieszkujący Minnesotę. Prezydent USA o Somalijczykach: Ich kraj śmierdzi Trump kontynuuje swoją antymigracyjną politykę i wstrzymuje przyjmowanie wniosków wizowych od obywateli 19 państw, w tym Somalii. ""Wstrzymanie obejmuje wszystkie rodzaje formularzy i podejmowanie ostatecznych decyzji (zatwierdzeń, odmów), a także przeprowadzanie ceremonii składania przysięgi. Urzędnicy otrzymali także zalecenie, by 'wstrzymać ostateczne rozstrzygnięcie we wszystkich sprawach'"" - czytamy w notatce opublikowanej przez Biały Dom. ZOBACZ: Stany Zjednoczone uderzają w migrantów. Szlaban dotyczy 19 państw Podczas spotkania gabinetowego amerykański prezydent zwrócił szczególną uwagę na obywateli Somalii i ich reprezentantów w Kongresie Stanów Zjednoczonych. Trump stwierdził, że ""Somalijczycy oszukali to państwo na miliardy dolarów"" i w związku z tym ich wnioski wizowe nie powinny być dłużej rozpatrywane. - Pójdziemy złą drogą, jeśli dalej będziemy wrzucać do naszego kraju śmieci - mówił prezydent USA. - To ludzie, którzy nic nie robią, tylko narzekają. Narzekają, a skąd przyszli nie mają nic... Kiedy przychodzą z piekła i narzekają, nic nie robią tylko się wściekają, nie chcemy ich w naszym kraju. Niech wracają tam, skąd przyszli, i to naprawią - dodał. Trump ogranicza wstęp do USA dla obywateli 19 państw. Jest decyzja Białego Domu Odnosząc się do wielomilionowych oszustw i wyłudzeń świadczeń socjalnych w Minnesocie, Trump personalnie zaatakował również pochodzącą z Somalii lewicową kongresmenkę Ilhan Omar, nazywając ją ""śmieciem"". - Jej przyjaciele to śmieci. To nie są ludzie, którzy pracują. To nie ludzie, którzy mówią: ""Chodźmy, chodźmy, zróbmy to miejsce wspaniałym"". To ludzie, którzy nic nie robią, tylko narzekają - uznał ZOBACZ: Donald Trump zapowiada uderzenia w Wenezueli. ""Zaczniemy działać"" Jak poinformował ""New York Times"" w tym tygodniu w Minnesocie zostaną zintensyfikowane działania deportacyjne, które dotkną przede wszystkim Somalijczyków. W tym celu mają zostać wykorzystane ""grupy uderzeniowe"" złożone z agentów ICE i innych funkcjonariuszy federalnych. Poza Somalią, administracja Donalda Trumpa zdecydowała we wtorek o ograniczeniu wiz dla obywateli 18 innych państw: Afganistanu, Birmy, Czadu, Republiki Konga, Gwinei Równikowej, Erytrei, Haiti, Iranu, Libii, Sudanu, Jemenu, Burundi, Kuby, Laosu, Sierra Leone, Togo, Turkmenistanu oraz Wenezueli. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Stany Zjednoczone uderzają w migrantów. Szlaban dotyczy 19 państw,https://www.polsatnews.pl/wiadomosc/2025-12-03/stany-zjednoczone-uderzaja-w-migrantow-szlaban-dotyczy-19-panstw/,"Wed, 03 Dec 2025 08:06:00 +0100","Decyzję o zaostrzeniu polityki migracyjnej administracja Donalda Trumpa podjęła po ataku na żołnierzy Gwardii Narodowej w Waszyngtonie. Wcześniej Biały Dom zarządził wstrzymanie wydawania wiz Afgańczykom i ponowne przeprowadzenie kontroli bezpieczeństwa obywateli tego kraju, którzy są już w USA. ZOBACZ: Zmarła postrzelona gwardzistka. Trump: Nie ma jej już z nami Państwa, wobec których zaostrzono politykę migracyjną to: Afganistan, Birma, Czad, Republika Kongo, Gwinea Równikowa, Erytrea, Haiti, Iran, Libia, Somalia, Sudan, Jemen, Burundi, Kuba, Laos, Sierra Leone, Togo, Turkmenistan oraz Wenezuela. Wnioski wizowe zawieszone. Decyzja USA dotyczy obywateli 19 krajów Wcześniej amerykańskie władze przekazały urzędnikom rekomendacje, aby negatywnie rozpatrywać wnioski pochodzące od obywateli z określonych państw. W środę wydano niejawne zalecenia, aby odrzucać wnioski obligatoryjnie - do wewnętrznej notatki dotarła telewizja CBS News. ""Wstrzymanie obejmuje wszystkie rodzaje formularzy i podejmowanie ostatecznych decyzji (zatwierdzeń, odmów), a także przeprowadzanie ceremonii składania przysięgi"" - czytamy w notatce. Urzędnicy otrzymali także zalecenie, by ""wstrzymać ostateczne rozstrzygnięcie we wszystkich sprawach"". Decyzje o zaostrzeniu polityki migracyjnej zapadły po ataku na żołnierzy Gwardii Narodowej, w wyniku którego zmarła 20-letnia Sarah Beckstron. Drugi z zaatakowanych - 24-letni Andrew Wolfe - znajduje się w szpitalu. Jego stan jest poważny. Atak w Waszyngtonie. Donald Trump uderza w Joe Bidena O dokonanie ataku oskarżany jest 29-letni Afgańczyk Rahmanullah Lakanwal. CIA potwierdziło, że był on współpracownikiem agencji w Afganistanie przed upadkiem rządu Aszrafa Ghaniego. W 2021 r. wraz z amerykańską administracją był ewakuowany do USA. Mężczyzna nie przyznaje się do winy. ZOBACZ: Uciekł z Afganistanu, współpracował z CIA. Nowe informacje o sprawcy ataku w Waszyngtonie O dokonanie ataku Biały Dom oskarża poprzednią administrację. ""Przyleciał tu we wrześniu 2021 roku z administracją Bidena, tymi niesławnymi lotami, o których wszyscy mówili"" - przekazał Trump w Truth Social. ""Musimy teraz ponownie zbadać każdego cudzoziemca, który wjechał do naszego kraju z Afganistanu za rządów Bidena, i podjąć wszelkie niezbędne środki, aby zapewnić wydalenie z każdego kraju każdego cudzoziemca, który nie powinien się tu znajdować lub przynieść korzyści naszemu krajowi"" - zapowiedział po atakach prezydent USA. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Koniec negocjacji na Kremlu. ""Omówiliśmy kilka opcji planu osiedlenia Ukrainy""",https://www.polsatnews.pl/wiadomosc/2025-12-02/koniec-negocjacji-na-kremlu-blisko-piec-godzin-tajnych-rozmow/,"Tue, 02 Dec 2025 22:32:00 +0100","Jak podała agencja Reutera, powołując się na relację reportera rosyjskiego Kommersant, zakończyły się rozmowy na Kremlu. Dziennikarze zostali zaproszeni na konferencję prasową z doradcą Putina Jurijem Uszakowem, który również uczestniczył w dyskusji. - Rozmowa między Władimirem Putinem a Steve'em Witkoffem była użyteczna, konstruktywna i znacząca - powiedział Uszakow, cytowany przez agencję IFX. - Omówiliśmy kilka opcji planu osiedlenia Ukrainy - dodał. Negocjacje Rosji i USA. Konferencja po rozmowach Według Uszakowa Putin poprosił o przekazanie Trumpowi ""wielu ważnych sygnałów politycznych"". - Uzgodniliśmy z naszymi amerykańskimi kolegami, że nie ujawnimy treści prowadzonych negocjacji. Rozmowa była poufna - podkreślił. Amerykańska delegacja ma wrócić do Stanów Zjednoczonych i zdać raport Donaldowi Trumpowi, po czym skontaktować się ponownie z Kremlem. - Nie jesteśmy bliżej rozwiązania kryzysu w Ukrainie, a przed nami wiele pracy - powiedział Uszakow. - Kompromis w kwestii terytorialnej jeszcze nie zapadł, ale strona amerykańska przekazała swoje propozycje - poinformował. Wskazał przy tym, że omówione zostały perspektywy współpracy gospodarczej między Rosją i Stanami Zjednoczonymi. ZOBACZ: Donald Trump zapowiada uderzenia w Wenezueli. ""Zaczniemy działać"" Państwowa agencja informacyjna RIA poinformowała, że wysłannik prezydenta USA Steve Witkoff po spotkaniu udał się do amerykańskiej ambasady w Moskwie. Jak przekazał Kiriłł Dmitrijew, przedstawiciel Władimira Putina, rozmowy ""były produktywne"". Spotkanie na Kremlu. Putin rozmawiał z wysłannikiem Trumpa Negocjacje na Kremlu z udziałem amerykańskiej delegacji rozpoczęto o godzinie 17:46 czasu polskiego, ponad dwie godziny później niż zapowiadał sekretarz prasowy rosyjskiego przywódcy Dmitrij Pieskow. Jak wynika z nagrań udostępnionych w mediach społecznościowych, rozmowa przy owalnym stole rozpoczęła się od wymiany uprzejmości między rosyjskim przywódcą Władimirem Putinem a wysłannikiem USA Steve'em Witkoffem. Putin miał zachwalać rozwój stolicy, a Witkoff przyznał, że tuż przed spotkaniem udało mu się przespacerować po mieście. Dalsze dyskusje odbyły się już bez kamer. ZOBACZ: Zarzucają mu stworzenie siatki dywersyjnej w Polsce. Nowe ustalenia mediów Ze strony rosyjskiej w spotkaniu uczestniczyli również doradca prezydenta Jurij Uszakow i specjalny przedstawiciel prezydenta ds. inwestycji i współpracy gospodarczej z zagranicą Kiriłł Dmitrijew. Natomiast stronę amerykańską oprócz Witkoffa reprezentował także zięć prezydenta USA Donalda Trumpa - Jared Kushner. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Zarzucają mu stworzenie siatki dywersyjnej w Polsce. Nowe ustalenia mediów,https://www.polsatnews.pl/wiadomosc/2025-12-02/zarzucaja-mu-stworzenie-siatki-dywersyjnej-w-polsce-nowe-ustalenia-mediow-byl-winny-rosji/,"Tue, 02 Dec 2025 21:42:00 +0100","Prokuratura i funkcjonariusze Agencji Bezpieczeństwa Wewnętrznego zgromadzili dowody pozwalające ustalić, kim była osoba prowadząca w 2023 roku zorganizowaną grupę przestępczą, działającą na rzecz rosyjskiego wywiadu. Jak poinformowano w komunikacie Prokuratury Krajowej, podejrzany to 28-letni obywatel Rosji Michaił Mirgorodski. Łącznie wysunięto wobec niego pięć zarzutów: założenia i kierowania zorganizowaną grupą przestępczą o charakterze terrorystycznym, organizowania i kierowania działalnością obcego wywiadu, sprawstwa kierowniczego w zakresie usiłowania sprowadzenia katastrofy w ruchu lądowym, nakłaniania do stosowania przemocy i niszczenia mienia oraz finansowania przestępstw o charakterze terrorystycznym. Z uwagi na to, że Mirgorodski nie przebywa na terenie Polski, nie można było go zatrzymać ani przedstawić mu zarzutów. ""Prokurator wszczął poszukiwania podejrzanego listem gończym oraz podjął czynności zmierzające do wszczęcia poszukiwań międzynarodowych czerwoną notą Interpolu"" - wyjaśniono. Kim był Michaił Mirgorodski? Media: Miał dług Zespół śledczy Agents Media - rosyjskiego medium, opisywanego jego podmiot znajdujący się pod uciskiem Kremla - przekazał, że podejrzany przez polskie służby był obarczony kilkusettysięcznym długiem w Rosji. ""Okazało się, że jest to urodzony na Ukrainie obywatel Rosji, 28-letni Michaił Mirgorodski. Ma on dług w wysokości ponad pół miliona rubli"" - podano. Według bazy danych komorniczych podejrzany jest winien różnym bankom ok. 634 tysiące rubli (blisko 30 tys. zł). ZOBACZ: Szpiegował dla Moskwy, budował siatkę w Polsce. Rosjanin z zarzutami Michaił Mirgorodski urodził się w mieście Switłowodśk w obwodzie kirowogradzkim, jednak przez lata mieszkał w Rosji. Jak podają media, jedno z jego późniejszych mieszkań znajdowało się w bliskiej odległości od rosyjskiej grupy specjalnej Alfa, gdzie miał przebywać także były ochroniarz byłego prezydenta Ukrainy Wiktora Fedyrowicza. Śledztwo prokuratury i ABW Prokuratura Krajowa podała, że Michaił Mirgorodski w okresie od 1 października 2022 roku do czerwca 2023 roku, korzystając z komunikatora Telegram, przewodził co najmniej 30 osobom w ramach akcji dywersyjnej w Polsce. Działania szpiegowskie, które miał organizować i kontrolować, polegały z kolei na obserwacji wozów i statków wojskowych, monitorowaniu nadajników GPS i montowaniu kamer w obiektach infrastruktury krytycznej. Dodatkowo śledczy zarzucają mu nakłanianie członków jego grupy do wykolejenia pociągu, a także zlecanie pobić oraz niszczenia mienia. ZOBACZ: Donald Trump zapowiada uderzenia w Wenezueli. ""Zaczniemy działać"" Ponadto podejrzanemu zarzucono gromadzenie i oferowanie środków płatniczych w celu sfinansowania katastrofy w ruchu lądowym. Obecnie śledztwo jest prowadzone przeciwko ośmiu osobom podejrzanym o działania na rzecz rosyjskiego wywiadu przeciwko Polsce. Jest to trójka obywateli Białorusi, dwójka obywateli Rosji (w tym Michaił Mirgorodski) i po jednym obywatelu Ukrainy, Polski i Litwy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Donald Trump zapowiada uderzenia w Wenezueli. ""Zaczniemy działać""",https://www.polsatnews.pl/wiadomosc/2025-12-02/donald-trump-zapowiada-uderzenia-w-wenezueli-zaczniemy-dzialac/,"Tue, 02 Dec 2025 20:37:00 +0100","Jak informują amerykańskie media, podczas posiedzenia gabinetu, Donald Trump zapowiedział, że już w najbliższym czasie rozpoczną się wojskowe ataki na cele znajdujące się na terytorium Wenezueli. Jak przekonuje, ma być kontynuacja działań skierowanych przeciwko handlarzom narkotyków. ZOBACZ: Donald Trump miał ostrzec dyktatora, postawił ultimatum. Ujawniają szczegóły rozmowy - Zaczniemy przeprowadzać te ataki również na lądzie - stwierdził, dodając, że - wiemy, gdzie oni mieszkają. Wiemy, gdzie mieszkają ci źli i wkrótce zaczniemy to robić. ""Każdy, kto to robi może być narażony na atak"". Kolejny ruch Donalda Trumpa Amerykański prezydent od tygodni rozważa przeprowadzenie ataku w Wenezueli, co oznaczałoby dużą eskalację kampanii skupionej wyłącznie na atakowaniu łodzi, które według urzędników przewożą nielegalne substancje do USA. Jego dzisiejsze komentarze przypominają te, które wygłosił w czwartek, kiedy podczas Święta Dziękczynienia powiedział żołnierzom, że działania na rzecz ataków na lądzie rozpoczną się ""wkrótce"". Administracja znalazła się ostatnio pod intensywną obserwacją w związku ze swoim postępowaniem w ofensywie, w tym ujawnieniem, że przeprowadzono drugi atak na łódź po tym, jak pierwsze uderzenie nie zabiło wszystkich osób na pokładzie. Donald Trump we wtorek bronił jednak tych działań i argumentował, że kampania jest konieczna, by powstrzymać przemyt nielegalnych substancji do USA, dodając, że ""znacznie łatwiej"" będzie uderzać w cele lądowe. Odmówił także wykluczenia atakowania osób w krajach innych niż Wenezuela, jeśli administracja uzna, że odbywa się przemyt narkotyków do Stanów Zjednoczonych. ZOBACZ: Nowe informacje ws. ultimatum Trumpa. Maduro nie dotrzymał terminu - Każdy, kto to robi i sprzedaje to do naszego kraju, może być narażony na atak - powiedział Trump dziennikarzom podczas posiedzenia rządu w Białym Domu. Senatorzy niezadowoleni z działań Białego Domu. ""Ogromny i kosztowny błąd"" Grupa amerykańskich senatorów, którzy wielokrotnie próbowali powstrzymać prezydenta Donalda Trumpa przed agresją wobec Wenezueli, oświadczyła we wtorek, że złoży nową rezolucję, aby wymusić głosowanie w Kongresie w tej sprawie, jeśli administracja przeprowadzi atak w tym kraju. ""Nieautoryzowane działania wojskowe przeciwko Wenezueli byłyby ogromnym i kosztownym błędem, który niepotrzebnie naraża życie naszych żołnierzy"" - napisali we wspólnym oświadczeniu demokraci Tim Kaine z Wirginii, Chuck Schumer z Nowego Jorku i Adam Schiff z Kalifornii oraz republikanin Rand Paul z Kentucky. ZOBACZ: Pilny apel Donalda Trumpa. ""Do wszystkich linii lotniczych, pilotów"" ""Jeśli do ataku dojdzie, wnioskujemy o Rezolucję O Uprawnieniach Wojennych, aby wymusić debatę i głosowanie w Kongresie, które zablokowałoby użycie sił USA w działaniach wojennych przeciwko Wenezueli lub na jej terytorium"" - dodali. Komitety kongresowe kierowane przez republikanów rozpoczęły dochodzenia w sprawie amerykańskiej kampanii wojskowej u wybrzeży Wenezueli. Po raz drugi w ostatnich dniach członkowie partii Trumpa wyrażają zaniepokojenie jednym z jego ruchów politycznych. Wrze na linii USA - Wenezuela. Biały Dom tłumaczy decyzję o atakach Siły amerykańskie przeprowadziły w ciągu ostatnich trzech miesięcy co najmniej 21 ataków na domniemane łodzie z nielegalnymi substancjami na Karaibach i Pacyfiku, zabijając co najmniej 83 osoby. Rzeczniczka Białego Domu, Karoline Leavitt, powiedziała w poniedziałek, że Hegseth upoważnił admirała Franka Bradleya do przeprowadzenia ataków 2 września. Leavitt dodała, że ""ataki przeprowadzono w celu ochrony interesów USA, miały miejsce na wodach międzynarodowych i były zgodne z prawem konfliktu zbrojnego"". Kilku prawodawców próbowało, bezskutecznie, wielokrotnie zmusić Trumpa do uzyskania zgody Kongresu na kampanię, powołując się na wymóg konstytucyjny, że to jedynie Kongres, a nie prezydent, ma prawo wypowiedzieć wojnę. Republikanie w Senacie zablokowali w listopadzie rezolucję, która uniemożliwiłaby mu atakowanie terytorium Wenezueli bez zgody Kongresu. W październiku członkowie partii prezydenta USA zablokowali rezolucję, która powstrzymałaby ataki na statki. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Trump krytycznie o pomocy finansowej dla Ukrainy. ""Miliardy dolarów jak cukierki""",https://www.polsatnews.pl/wiadomosc/2025-12-02/trump-skrytykowal-poprzednika-za-pomoc-dla-ukrainy-rozdal-miliardy-dolarow-jak-cukierki/,"Tue, 02 Dec 2025 19:23:00 +0100","We wtorek w Waszyngtonie odbyło się ostatnie w 2025 roku posiedzenie gabinetu Donalda Trumpa. Prezydent USA podkreślił podczas mowy otwierającej, że Stany Zjednoczone nie są już finansowo zaangażowane w kryzys na Ukrainie. - Jak wiecie, mamy problem z wojną, którą nasz naród próbuje teraz rozwiązać między Rosją a Ukrainą. Nie uczestniczymy już finansowo w tej wojnie - powiedział cytowany przez amerykańskie media. Trump krytykuje Bidena. ""Rozdał 350 miliardów jak cukierki"" Jednocześnie Trump skrytykował za pomoc dla Ukrainy podczas kadencji swojego poprzednika Joe Bidena. - Rozdał 350 miliardów dolarów jak cukierki. To ogromna suma pieniędzy, z których większość to gotówka, a znaczna w formie sprzętu - stwierdził. - Sprzedajemy sprzęt NATO. Kraje europejskie płacą nam 100 proc. kosztów sprzętu, a potem sprowadzają go na Ukrainę lub robią z nim, co chcą. Ale staramy się rozwiązać tę sytuację - zapewnił. ZOBACZ: Papież o znaczeniu Europy w zakończeniu wojny. Wskazał na szczególną rolę jednego z państw Jak stwierdził, udało mu się rozstrzygnąć osiem wojen. - To będzie dziewiąta, a nasi ludzie są teraz w Rosji, by sprawdzić, czy uda się rozwiązać tę sytuację - dodał Trump. Przyznał jednak, że wojna w Ukrainie to ""bałagan"" i że nie jest to łatwa sytuacja do rozwiązania. Słowa Trumpa padły w momencie, gdy specjalny wysłannik USA Steve Witkoff negocjuje na Kremlu szczegółu porozumienia pokojowego między Rosją a Ukrainą. Towarzyszy mu także zięć Trumpa - Jared Kushner. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Moskwa grzmi po słowach Nawrockiego. ""Konfrontacja z Rosją""",https://www.polsatnews.pl/wiadomosc/2025-12-02/moskwa-grzmi-po-slowach-nawrockiego-konfrontacja-z-rosja/,"Tue, 02 Dec 2025 18:56:00 +0100","Prezydent Karol Nawrocki pod koniec listopada - w związku z wizytą w Czechach - wygłosił przemówienie dotyczące kwestii bezpieczeństwa krajów NATO i Unii Europejskiej. Stwierdził wówczas, że razem z czeskim liderem Petrem Pavlem uznają Federację Rosyjską za największe zagrożenie oraz państwo, które nie dotrzymuje umów. - Nie ma wątpliwości, że to Federacja Rosyjska jest agresorem. (…) Ja patrzę na Federację Rosyjską jako na państwo, które nie dotrzymuje umów, a więc to jest zagrożenie dla każdego potencjalnego pokoju, który zostałby podpisany - ocenił. Poruszenie w Rosji po słowach Nawrockiego. ""Test adekwatności"" Komentarze w sprawie przemówienia Karola Nawrockiego zebrała od rosyjskich deputowanych propagandowa agencja informacyjna Ria Nowosti. Według rosyjskiego deputowanego niższej izby parlamentu Michaiła Szeremety prezydent Polski powinien poddać się testowi adekwatności - sprawdzającemu wiedzę i doświadczenie w dziedzinie, do jakiej się odnosi. Podkreślił, że Nawrocki składa oświadczenia nie do przyjęcia, co jest ""głupie i niebezpieczne"". - Najwyższy czas, by zdał test adekwatności. Ten człowiek celowo wygłasza gorączkowe wypowiedzi, by narazić własną ludność na konfrontację z Rosją - powiedział. Jak podała agencja, powołując się na rozmowę z politykiem, ""wojownicza i agresywna retoryka polskich polityków nie przyniesie polskiemu narodowi niczego dobrego"". ZOBACZ: ""Jesteśmy gotowi już teraz"". Putin wprost o wojnie z Europą Ocenę wypowiedzi Nawrockiego przekazał Ria Nowosti także deputowany do Dumy Państwowej i członek komitetu ds. międzynarodowych Dmitrij Biełik. - Prezydent Polski szuka wszelkich sposobów, by dołączyć do grupy negocjacyjnej w sprawie Ukrainy. W tym celu składa wyraźnie prowokujące oświadczenie - skomentował. Według Biełika polski prezydent ""sprzyja rusofobii, podżega do antyrosyjskiej histerii"" i próbuje ""wymyślić sobie powód nieobecności Polski w grupie dotyczącej konfliktu ukraińskiego"" - podała rosyjska agencja. Postawa prezydenta Polski wobec Rosji W ostatnich dniach Karol Nawrocki wskazywał Rosję jako stronę wojny, która nie wykazuje chęci jej zakończenia. W minioną niedzielę szef Biura Polityki Międzynarodowej Marcin Przydacz poinformował, że prezydent zdecydował się ograniczyć wizytę w Węgrzech z powodu spotkania węgierskiego premiera Viktora Obrana z prezydentem Rosji Władimirem Putinem w Moskwie. ""Prezydent Karol Nawrocki konsekwentnie opowiada się za szukaniem realnych sposobów zakończenia wojny na Ukrainie wywołanej przez Federację Rosyjską"" - przekazał Przydacz w komunikacie. ZOBACZ: Ostrzeżenie synoptyków IMGW. Alerty w wielu regionach kraju Minister w Kancelarii Prezydenta dodał, że ograniczenie programu wizyty w Węgrzech ma także związek z ""dziedzictwem prezydenta Lecha Kaczyńskiego, który podkreślał, że bezpieczeństwo Europy zależy od solidarnego działania, także w dziedzinie energii"". Wspomniane piątkowego spotkanie Orbana i Putina w Moskwie miało dotyczyć właśnie sektora energetycznego - w tym dostaw ropy naftowej i gazu dla Budapesztu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Papież o znaczeniu Europy w zakończeniu wojny. Wskazał na szczególną rolę jednego z państw,https://www.polsatnews.pl/wiadomosc/2025-12-02/papiez-o-znaczeniu-europy-w-zakonczeniu-wojny-wskazal-na-szczegolna-role-jednego-z-panstw/,"Tue, 02 Dec 2025 18:28:00 +0100","Papież pytany o wzrost napięć między Rosją a NATO i możliwość rokowań na rzecz sprawiedliwego pokoju w Ukrainie bez udziału Europy odparł: To jest temat ważny dla pokoju na świecie, ale w tej kwestii Stolica Apostolska nie bierze w tym bezpośredniego udziału, bo nie jesteśmy członkami NATO. - Wiele razy prosiliśmy o zawieszenie broni i dialog zamiast wojny - przypomniał. Jak podkreślił, ""ta wojna ma obecnie wiele aspektów"". - Także w związku ze wzrostem broni i jej produkcji, cyberatakami - dodał, przypominając też o nadchodzącej zimie i kwestiach energii. Papież zabrał głos ws. pokoju w Ukrainie. Zasugerował państwo-mediatora Odniósł się również do proponowanego przez prezydenta USA planu pokojowego. - Z jednej strony prezydent Stanów Zjednoczonych myśli, że może promować plan pokojowy, i chciał to robić, przynajmniej w pierwszym momencie bez Europy - zauważył. - Ale obecność Europy jest również ważna, a pierwsza propozycja została zmodyfikowana, także ze względu na to, co Europa mówiła - dodał. ZOBACZ: Papież zwrócił się do Polaków ze specjalnym apelem. ""Powracajcie do tych źródeł"" - Myślę, że szczególnie rola Włoch mogłaby być bardzo ważna, z kulturowego, historycznego punktu widzenia, ich zdolności do bycia pośrednikiem - ocenił. - W tym sensie mógłbym zasugerować, aby można było zachęcić do tego typu mediacji - wyjaśnił papież. Wyraził nadzieję na to, że wspólne poszukiwanie rozwiązania naprawdę mogłoby zaoferować sprawiedliwy pokój na Ukrainie. Papież naciska na przyjaźń między muzułmanami i chrześcijanami Leon XIV wyraził również opinię, że pokój na Bliskim Wschodzie jest osiągalny. Mówiąc o działaniach Stolicy Apostolskiej, podkreślił: To, co zrobiliśmy i będziemy dalej robić, to próba przekonania stron, by odłożyły broń i odstąpiły od przemocy oraz usiadły do stołu i szukały rozwiązań. Podkreślił, że przeprowadził już rozmowy z różnymi liderami, i zapowiedział, że będzie je kontynuował. ZOBACZ: Obostrzenia w Watykanie. Leon XIV zmienia reguły Jana Pawła II Pytany o kwestie wyrażanego w Europie strachu przed islamem zaznaczył, że rozmowy, jakie przeprowadził w Turcji i Libanie, także z muzułmanami, dotyczyły szacunku dla wyznawców innych religii. Przyznał, że wie o obawach wyrażanych w Europie, związanych z migracją i w tym kontekście położył nacisk na konieczność krzewienia dialogu i przyjaźni między muzułmanami i chrześcijanami. Podróże papieża Leona XIV. Wymienił swoje kolejne cele Podczas prawie półgodzinnej konferencji prasowej na pokładzie samolotu na zakończenie pierwszej zagranicznej podróży, do Turcji i Libanu, papież podkreślił, że być może celem następnej podróży będzie Afryka, ale zastrzegł, że to wymaga jeszcze potwierdzenia. - Osobiście mam nadzieję, że pojadę do Algierii, by odwiedzić miejsca związane ze świętym Augustynem - wyjaśnił, przywołując patrona swego zakonu, augustianów. ZOBACZ: Papież spotkał się z gwiazdami kina. ""Bądźcie rzemieślnikami nadziei"" Dodał, że chce również kontynuować realizację idei dialogu i budowy mostów między światem chrześcijańskim i muzułmańskim. - Bardzo chciałbym pojechać do Ameryki Południowej, do Argentyny i Urugwaju, które czekają na wizytę papieża - powiedział. - Myślę, że również w Peru mnie przyjmą - dodał, odnosząc się żartobliwie do kraju, w którym przez wiele lat pełnił posługę i którego ma obywatelstwo. Konflikt Wenezuela USA. Papież: Staramy się złagodzić sytuację Odnosząc się do napięć między Wenezuelą a Stanami Zjednoczonymi, Leon XIV oświadczył, że Konferencja Episkopatu w Caracas i nuncjusz apostolski starają się załagodzić sytuację. - To naród cierpi w tej sytuacji - podkreślił. Papież, nawiązując do swego wyboru w maju, wyznał, że rok czy dwa lata temu myślał o tym, że pewnego dnia pójdzie na emeryturę. - Ale niektórzy z nas będą dalej pracować - zażartował. Wspominając konklawe, opowiedział, że kiedy zdał sobie sprawę z tego, co się dzieje, pomyślał: taka jest rzeczywistość. - Wziąłem głęboki oddech i powiedziałem: dobrze, Panie Boże, ty rządzisz, proszę prowadź - mówił Leon XIV. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Plan pokojowy dla Ukrainy. Witkoff rozpoczął negocjacje na Kremlu,https://www.polsatnews.pl/wiadomosc/2025-12-02/plan-pokojowy-dla-ukrainy-steve-witkoff-rozpoczal-negocjacje-na-kremlu/,"Tue, 02 Dec 2025 17:45:00 +0100","Biały Dom poinformował, że Witkoffowi podczas wizyty w Rosji będzie towarzyszył zięć Trumpa - Jared Kushner. Rzecznik Kremla Dmitrij Pieskow powiedział dziennikarzom, że spotkanie Witkoffa z Putinem odbędzie się we wtorek po południu, ale odmówił ujawnienia rosyjskich ""czerwonych linii"", twierdząc, że dyplomacja megafonowa nie jest pomocna. Spotkanie na Kremlu rozpoczęło się o godzinie 17:46 czasu polskiego, ponad dwie godziny później niż zapowiadał sekretarz prasowy rosyjskiego przywódcy. ⚡ President Vladimir Putin receives US President’s Special Envoy Steve Witkoff. On the Russian side, the meeting is also attended by Presidential Aide Yury Ushakov & Special Presidential Representative for Investment & Economic Cooperation with Foreign Countries Kirill Dmitriev pic.twitter.com/Q8HLdkGguK — Russian Embassy, UK (@RussianEmbassy) December 2, 2025 Plan pokojowy dla Ukrainy. USA prowadzą negocjacje Amerykańska delegacja jest już po rozmowach ze stroną ukraińską. Witkoff, Kushner i sekretarz stanu Marco Rubio spotkali się w niedzielę z Rustemem Umierowem, sekretarzem ukraińskiej Rady Bezpieczeństwa Narodowego. Rzeczniczka Białego Domu Karoline Leavitt przekazała, że rozmowy przebiegły ""bardzo dobrze"", a prezydent Donald Trump jest optymistycznie nastawiony co do możliwości osiągnięcia porozumienia. Zdaniem prezydenta Ukrainy Wołodymyra Zełenskiego, najnowsza wersja planu porozumienia może być postrzegana jako ""konstruktywna"". Przyznał jednak, że ""największym wyzwaniem"" będą rosyjskie żądania terytorialne. ZOBACZ: Rozmowy pokojowe. Zełenski wskazał ""najtrudniejszą kwestię"" Przypomnijmy, że kluczowe rosyjskie żądania obejmują zobowiązanie, że Ukraina nigdy nie przystąpi do NATO, ograniczenia w ukraińskiej armii, rosyjską kontrolę nad całym Donbasem, uznanie rosyjskiej kontroli nad Krymem, Donbasem, Zaporożem i Chersoniem oraz ochronę rosyjskojęzycznych mieszkańców i wiernych Rosyjskiej Cerkwi Prawosławnej w Ukrainie. Ukraina twierdzi, że równałoby się to kapitulacji i pozostawiłoby ją podatną na ostateczne podbicie przez Rosję, choć Stany Zjednoczone rozważały też 10-letnią gwarancję bezpieczeństwa dla Kijowa. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Zapytali Ukraińców o prezydenturę Zełenskiego. Jest wynik sondażu,https://www.polsatnews.pl/wiadomosc/2025-12-02/kwestia-odpowiedzialnosci-i-ponownej-prezydentury-zelenskiego-ukraincy-ocenili/,"Tue, 02 Dec 2025 16:51:00 +0100","Organizacja Sociopolis - specjalizująca się w badaniach społecznych, rynkowych i politycznych - przeprowadziła kolejny sondaż wśród Ukraińców. Respondentów zapytano o to, czy prezydent Ukrainy Wołodymyr Zełenski powinien ubiegać się o reelekcję w przyszłych wyborach. Według 52,2 proc. ankietowanych ukraiński lider powinien ograniczyć się do obecnej kadencji i nie zgłaszać swojej kandydatury na prezydenta w przyszłości. Starania o ponowne objęcie urzędu popiera natomiast 42,8 proc. zapytanych Ukraińców, a 5 proc. nie potrafi zająć zdecydowanego stanowiska - podał serwis Espreso TV, cytując wynik badania. Sondaż w Ukrainie. Spadek poparcia dla Wołodymyra Zełenskiego Wynik nowego sondażu, jak zauważają autorzy raportu, oznacza spadek poparcia dla Wołodymyra Zełenskiego względem ostatniego badania. ""W porównaniu do września 2025 roku udział zwolenników tylko jednej kadencji prezydenckiej Wołodymyra Zełenskiego wzrósł z 46,6 proc. do 52,2 proc., podczas gdy udział zwolenników jego drugiej kadencji spadł z 47,4 proc. do 42,8 proc."" - podano. ZOBACZ: Były rosyjski ambasador w Polsce z nową misją. Putin podpisał dekret Jednocześnie 60 proc. ankietowanych Ukraińców uważa, że Zełenski ponosi odpowiedzialność za korupcyjne działania jego byłego bliskiego współpracownika Tymura Mindicza oraz innych podejrzanych w aferze korupcyjnej. Nie zgadza się z tym natomiast 34 proc. badanych. Zaufanie do Zełenskiego spadło. Wzrósł drugi wskaźnik Ponad połowa Ukraińców biorących udział w sondażu zadeklarowała przy tym zaufanie do Zełenskiego. Prezydentowi Ukrainy ufa 54 proc. ankietowanych, a 41,9 proc. nie ma zaufania (26 proc. - wybrało odpowiedź ""zdecydowanie nie"", a 15,9 proc. opowiedziało się za opcją ""raczej nie ufam""). ""W porównaniu z wynikami badania przeprowadzonego we wrześniu 2025 roku poziom zaufania do prezydenta Ukrainy zmniejszył się - odsetek osób, które ufają Wołodymyrowi Zełenskiemu, spadł z 59,7 proc. do 54,0 proc., podczas gdy odsetek respondentów, którzy mu nie ufają, wzrósł z 35,8 proc. do 41,9 proc."" - podali autorzy raportu Sociopolis. ZOBACZ: Kanclerz Niemiec traci poparcie. AfD umacnia pozycję lidera Badanie zostało przeprowadzone w drugiej połowie listopada na grupie 1007 Ukraińców powyżej 18. roku życia. Wyłączeni zostali mieszkańcy Krymu, niektórych regionów Doniecka, Ługańska, Zaporoża, obwodu chersońskiego oraz innych terenów okupowanych przez Rosję. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"""Jesteśmy gotowi już teraz"". Putin wprost o wojnie z Europą",https://www.polsatnews.pl/wiadomosc/2025-12-02/jestesmy-gotowi-juz-teraz-putin-wprost-o-wojnie-z-europa/,"Tue, 02 Dec 2025 16:20:00 +0100","Prezydent Rosji Władimir Putin powiedział we wtorek, że jego kraj nie chce wojny z europejskimi mocarstwami, ale jeśli Europa jej pragnie, to Rosja jest gotowa już teraz walczyć. ZOBACZ: Trump krytykuje Putina. ""Nie chce zakończyć wojny"" Kremlowski przywódca dodał, że europejskie mocarstwa stawiają żądania dotyczące możliwego porozumienia pokojowego dla Ukrainy, które Moskwa uważa za absolutnie nie do przyjęcia. ""Są po stronie wojny"". Putin oskarża Europę - Widząc, że nie podoba im się dzisiejszy wynik, zaczęli ingerować w obecną administrację Stanów Zjednoczonych i prezydenta Trumpa, by osiągnąć pokój poprzez negocjacje. Sami odmówili rozmów pokojowych i ingerowali w sprawy prezydenta Trumpa. Po trzecie, nie mają agendy pokojowej. Są po stronie wojny - powiedział Putin, cytowany przez Ria Nowosti. Rosyjski przywódca oznajmił, że jego kraj ""dopuszcza powrót Europejczyków do rozmów ws. porozumienia, jeśli ci będą brać pod uwagę realia"". ZOBACZ: Amerykańska delegacja spotka się z Putinem. Kreml komentuje Putin odniósł się też do niedawnych ataków na tankowce w pobliżu Turcji. Uderzenia określił jako ""piractwo"" i zapowiedział zaostrzenie ataków na ukraińskie obiekty i statki. - Najbardziej radykalnym rozwiązaniem jest odcięcie Ukrainy od morza, wtedy piractwo będzie w zasadzie niemożliwe - mówił. Tankowiec pod rosyjską flagą, załadowany olejem słonecznikowym, zgłosił atak dronem u wybrzeży Turcji we wtorek, ale jego 13 członków załogi nie odniosło obrażeń - podały tureckie władze morskie i agencja żeglugowa Tribeca. Ukraina oświadczyła, że nie miała nic wspólnego z tym incydentem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Były rosyjski ambasador w Polsce z nową misją. Putin podpisał dekret,https://www.polsatnews.pl/wiadomosc/2025-12-02/byly-rosyjski-ambasador-w-polsce-z-nowa-misja-putin-podpisal-dekret/,"Tue, 02 Dec 2025 15:48:00 +0100","Władimir Putin mianował byłego ambasadora Rosji w Polsce Siergieja Andriejewa nowym ambasadorem na Słowacji, zwalniając z tych obowiązków Igora Bratczikowa. Odpowiednie dekrety zostały przekazane na oficjalnej publikacji aktów prawnych - informuje kremlowska agencja prasowa Ria Nowosti. Jako pierwsza informację, że Andriejew opuści Polskę, podała Interia. ZOBACZ: Ambasador Rosji kończy swoją misję w Polsce Funkcję ambasadora Federacji Rosyjskiej w Polsce dyplomata sprawował od 26 sierpnia 2014 roku. Wówczas decyzję o jego powołaniu podpisał rosyjski dyktator Władimir Putin. Siergiej Andriejew opuszcza Polskę. Kontrowersyjna działalność ambasadora Dotychczasowa działalność Andriejewa w Polsce nie raz spotykała się z otwartą krytyką. Dyplomata w swoich wystąpieniach publicznych popierał m.in. agresywne działania Rosji w Ukrainie, nazywając je propagandowym określeniem: specjalnej operacji wojskowej. Ministerstwo Spraw Zagranicznych wielokrotnie wzywało ambasadora do składania wyjaśnień dotyczących działań Kremla lub wypowiedzi rosyjskich polityków pod adresem Polski. Każdorazowo kończyło się to wygłoszeniem przez Andriejewa propagandowych tez, w których dominowały stwierdzenia o ""braku potwierdzenia"", ""antyrosyjskiej narracji"" czy też ""budowaniu rusofobicznej postawy społeczeństwa przez rząd w Warszawie"". ZOBACZ: Nowy ambasador Rosji w Polsce. Putin podjął decyzję 67-letni Siergiej Wadimowicz Andriejew to radziecki, a następnie rosyjski, dyplomata. Po ukończeniu studiów na Moskiewskim Państwowym Instytucie Stosunków Międzynarodowych rozpoczął pracę w rosyjskim Ministerstwie Spraw Zagranicznych. W latach 1995-99 był radcą ambasady Federacji Rosyjskiej w Portugalii. Następnie trafił na placówkę w Angoli, gdzie do 2002 roku pełnił funkcję ambasadora. W 2006 roku został powołany na ambasadora w Norwegii, którym był do 2010 roku. Po czterech latach przerwy uzyskał nominację ambasadorską w Polsce. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Afera korupcyjna w Brukseli. Media: Była szefowa unijnej dyplomacji aresztowana,https://www.polsatnews.pl/wiadomosc/2025-12-02/afera-korupcyjna-w-brukseli-media-byla-szefowa-unijnej-dyplomacji-aresztowana/,"Tue, 02 Dec 2025 13:53:00 +0100","Była szefowa unijnej dyplomacji Federica Mogherini jest jedną z osób zatrzymanych w związku ze śledztwem, w ramach którego we wtorek doszło do przeszukań m.in. w siedzibie unijnej dyplomacji w Brukseli oraz w Kolegium Europejskim w Brugii - podał belgijski dziennik ""Le Soir"". Na zlecenie Prokuratury Europejskiej przeszukań dokonała belgijska policja federalna. Oprócz Europejskiej Służby Działań Zewnętrznych, jednej z jednostek europejskiej dyplomacji, i Kolegium Europy, kuźni dyplomatycznych kadr, śledczy wkroczyli także do domów kilku podejrzanych. ZOBACZ: Afera korupcyjna w Ukrainie. Leszek Miller apeluje do polskiego rządu Sprawa dotyczy defraudacji środków przeznaczonych na szkolenie europejskich dyplomatów. Według śledczych do nadużyć mogło dojść podczas organizacji prestiżowej Akademii Dyplomacji Unii Europejskiej. Federica Mogherini w latach 2014-2019 była Wysoką Przedstawicielką ds. zagranicznych i obronnych UE, Europejska Służba Działań Zewnętrznych pełniła wówczas funkcje pomocnicze wobec jej administracji. Obecnie jest rektorką Kolegium Europejskiego, w tym roku rozpoczęła się jej druga pięcioletnia kadencja na tym stanowisku. Policja w siedzibie Europejskiej Służby Działań Zewnętrznych i Kolegium Europejskiego ""Śledztwo koncentruje się na tym, czy Kolegium Europejskie i/lub jego przedstawiciele zostali z wyprzedzeniem poinformowani o kryteriach wyboru w ramach procedury przetargowej i mieli wystarczające powody, by sądzić, że otrzymają zlecenie na realizację projektu przed oficjalną publikacją ogłoszenia o przetargu przez ESDZ"" - przekazała prokuratura w oświadczeniu. ZOBACZ: Potężny zastrzyk gotówki dla Polski. Bruksela wysłała kolejne środki z KPO Według śledczych zachodzą ""poważne podejrzenia"", że poufne informacje związane z przetargiem zostały udostępnione jednemu z kandydatów biorących udział w nim udział. Europejska Prokuratura potwierdziła, że przed dokonanie przeszukań zażądano pozbawienia immunitetu kilku podejrzanych. ZOBACZ: Żona brytyjskiego premiera prawniczką rosyjskiego oligarchy. Zażądał od Europy fortuny Zarzuty po ewentualnym sporządzeniu aktu oskarżenia będą obejmować oszustwo w zamówieniach publicznych, korupcję, konflikt interesów i naruszenie tajemnicy zawodowej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Zełenski ostrzega przed rozmowami w Moskwie. ""To przykrywka""",https://www.polsatnews.pl/wiadomosc/2025-12-02/zelenski-ostrzega-przed-rozmowami-w-moskwie-to-przykrywka/,"Tue, 02 Dec 2025 12:52:00 +0100","Wołodymyr Zełenski poinformował w serwisie X o zakończeniu briefingu z zespołem, który negocjował na Florydzie plan pokojowy. Dokument ten Amerykanie przedstawią we wtorek po południu w Moskwie. ""Pracowano na dokumencie genewskim, który został udoskonalony"" - potwierdził Zełenski. ZOBACZ: Sądny dzień dla Ukrainy. Amerykańska delegacja w drodze do Moskwy Rozmowy na Florydzie skupiały się między innymi na mechanizmach zapobiegania naruszeniom ewentualnego zawieszenia ognia. ""Z udziałem przedstawicieli służb wywiadowczych odbyła się dyskusja ze stroną amerykańską na temat wykonalności różnych działań na linii frontu oraz wyzwań związanych z zapewnieniem ochrony przed uderzeniami rosyjskimi i zapobieganiem naruszeniom porozumień w przypadku zawieszenia broni"" - przekazał prezydent Ukrainy. WIDEO: Były ambasador USA w Polsce Dan Fried o negocjacjach w Moskwie Twoja przeglądarka nie wspiera odtwarzacza wideo... Zełenski: Rosjanie wykorzystują dyplomację jako przykrywkę do osłabiania sankcji Zełenski zapewnił, że na równi ze stroną amerykańską traktowani są przywódcy państw europejskich, zwłaszcza że działania Rosji mają w jego w ocenie wpłynąć właśnie na politykę Unii Europejskiej. ZOBACZ: Rozmowy pokojowe. Zełenski wskazał ""najtrudniejszą kwestię"" ""Ukraiński wywiad będzie dostarczał partnerom wszelkich dostępnych informacji dotyczących prawdziwych intencji Rosji i jej prób wykorzystania zaangażowania dyplomatycznego jako przykrywki do osłabienia sankcji i zablokowania ważnych wspólnych decyzji europejskich"" - poinformował Zełenski. ""Widzimy, że Rosjanie rozpoczęli już nowe kampanie dezinformacyjne w ramach przygotowań do nadchodzących spotkań ze stroną amerykańską"" - dodał prezydent Ukrainy. Zełenski zapewnił, że Ukraina jest całkowicie zaangażowana w działania na rzecz pokoju, czego jego zdaniem nie można powiedzieć o Moskwie. ""To jest właśnie ten poziom zaangażowania, który trzeba wymusić na stronie rosyjskiej, a zadanie to możemy zrealizować tylko wspólnie z naszymi partnerami"" - przekazał Zełenski. Rozmowy amerykańsko-rosyjskie w Moskwie. Pieskow wyjawił, kto weźmie udział Przed godziną 12 nowe informacje o rozmowach pomiędzy delegacją amerykańską i Rosjanami przekazał rzecznik Kremla Dmitrij Pieskow. Rozmowy rozpoczną się o godzinie o 15 czasu polskiego, a stronę amerykańską będzie reprezentować wyłącznie dwóch negocjatorów. ZOBACZ: Witkoff miał udzielać Rosjanom rad. Kreml odpowiada na medialne doniesienia ""Spotkanie rosyjsko-amerykańskie rozpocznie się po godzinie 17 czasu moskiewskiego. Putin przyjmie na Kremlu pana Witkoffa - głównego amerykańskiego negocjatora w sprawach ukraińskich, którzy tu przybędzie. Razem z nim przybędzie Kushner"" - przekazał Pieskow. Wcześniej doniesienia, że Witkoffowi towarzyszyć będzie zięć Donalda Trumpa Jared Kushner, potwierdził Biały Dom. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Skandaliczna aukcja w Niemczech. Media ustaliły, kto wykupił część przedmiotów",https://www.polsatnews.pl/wiadomosc/2025-12-02/skandaliczna-aukcja-w-niemczech-media-ustalily-kto-wykupil-czesc-przedmiotow/,"Tue, 02 Dec 2025 12:34:00 +0100","Artefakty z odwołanej aukcji Domu Aukcyjnego Felzmann w niemieckim Neuss zostały nabyte przez fundację Jad Ezer L'Hawer z Hajfy. Izraelska instytucja prowadzi w tym mieście Muzeum Holokaustu. Wśród nabytych przedmiotów znalazły się obiekty związane z kultem religijnym, odzież i listy, naszywki z żółtymi gwiazdami Dawida oraz nazistowskie plakaty propagandowe. Całość kolekcji liczy co najmniej kilkadziesiąt pozycji. Jak podał izraelski portal Ynet, władze fundacji Jad Ezer L'Hawer osiągnęły porozumienie z kierownictwem niemieckiego domu aukcyjnego o wstrzymaniu sprzedaży przedmiotów na dziesięć dni w celu zebrania środków. Po tym terminie instytucji udało się wykupić cenne obiekty. Skandaliczna aukcja w Niemczech. Protesty pod domem aukcyjnym - Nie powinno się handlować przedmiotami, które są świadectwem Holokaustu i cierpienia narodu żydowskiego. Właściwym miejscem dla tych obiektów jest muzeum, a w szczególności Muzeum Holokaustu w Hajfie, do którego wstęp jest bezpłatny - powiedział szef fundacji Szimon Sabag, który uczestniczył w połowie listopada w proteście pod Domem Aukcyjnym Felzmann. Sabag przyjechał z Izraela w okolice Duesseldorfu w nadziei na przejęcie przedmiotów z planowanej licytacji. ZOBACZ: Skandaliczna aukcja w Niemczech usunięta. ""Nie dopuścimy, żeby pojawiła się po raz kolejny"" Aukcja licząca 623 artefakty z prywatnej kolekcji ""System terroru część II 1933-1945"" miała odbyć się 17 listopada w Domu Aukcyjnym Felzmann w Neuss. Protestowały przeciw temu m.in. polskie MSZ i MKiDN. Licytacja dotyczyła pamiątek i dokumentów m.in. po więźniach niemieckich nazistowskich obozów koncentracyjnych w Auschwitz i Majdanku oraz ofiar zbrodni katyńskiej, dokonanej przez sowietów. Aukcja została ostatecznie anulowana. ""Jesteśmy świadomi tego, że przy ocenie zgłoszenia przedmiotów do licytacji podjęliśmy błędną decyzję i ubolewamy, jeśli tym samym zraniliśmy uczucia osób dotkniętych nazistowskim terrorem lub ich bliskich"" – przekazał dom aukcyjny w późniejszym oświadczeniu. Zgodnie z przedstawioną w nim wersją wydarzeń, przedmioty zostały przekazane na aukcję częściowo przez potomków ofiar, a częściowo pochodziły z prywatnej kolekcji. Reakcja władz na kontrowersyjną aukcję. Karol Nawrocki apelował do rządu Ministerstwo Kultury i Dziedzictwa Narodowego informowało, że wystąpi o zwrot obiektów wystawionych w niemieckim domu aukcyjnym. Niemieckie ministerstwo spraw zagranicznych przekazało PAP w komunikacie, że przedmioty osobiste, należące do byłych więźniów obozów koncentracyjnych, powinny być prezentowane w odpowiednim kontekście w muzeach, o ile potomkowie tych osób nie zgłaszają sprzeciwu. Aukcja spotkała się z reakcją ze strony m.in. Karola Nawrockiego oraz szefa MSZ Radosława Sikorskiego. Prezydent zaapelował w oświadczeniu do polskiego rządu, aby ten ""zażądał zwrotu, a w ostateczności wykupił wszystkie pamiątki"" po ofiarach zbrodni niemieckich. Z kolei szef polskiej dyplomacji nazwał niedoszłą licytację ""zgorszeniem"". ZOBACZ: Oszukiwał ""na BLIK-a"", był poszukiwany pięcioma listami gończymi. Teraz trafił w ręce policji Głos w sprawie zabrał również ambasador Niemiec w Polsce Miguel Berger. Dyplomata podkreślił we wpisie w mediach społecznościowych, że ""nie wolno handlować dokumentami i przedmiotami osobistymi ofiar nazizmu"". Identyczne stanowisko przyjął Instytut Pamięci Narodowej. ""Tego typu artefakty stanowią bezcenne świadectwo historii oraz cierpienia milionów ludzi. Nie mogą być traktowane jako towar czy element kolekcji"" - wskazano w komunikacie IPN. Na liście obiektów przeznaczonych pierwotnie do sprzedaży znajdował się m.in. list więźnia z Auschwitz ""o bardzo niskim numerze"" do adresata w Krakowie. Cena wywoławcza tego przedmiotu wynosiła 500 euro. Diagnozę lekarską z obozu koncentracyjnego Dachau, dotyczącą przymusowej sterylizacji więźnia, wyceniono na 400 euro. Do licytacji początkowo przeznaczony był także list z akwarelą namalowaną przez Bronisława Czecha, polskiego narciarza i trzykrotnego olimpijczyka, zamordowanego w Auschwitz. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Pokojowa Nagroda Nobla dla Zełenskiego? Były laureat mówi wprost Twoja przeglądarka nie wspiera odtwarzacza wideo... adg / polsatnews.pl / PAP"
Świat,Leon XIV w Bejrucie. Papież modlił się w miejscu tragicznej eksplozji,https://www.polsatnews.pl/wiadomosc/2025-12-02/leon-xiv-w-bejrucie-papiez-modlil-sie-w-miejscu-tragicznej-eksplozji/,"Tue, 02 Dec 2025 11:13:00 +0100","Do eksplozji doszło w 2020 roku w składach bejruckiego portu, gdzie przechowywano saletrę amonową, zmagazynowaną tam bez niezbędnych zabezpieczeń. Wybuch był tak silny, że było go słychać na Cyprze oddalonym od Bejrutu o 240 km. Jako przyczynę tragedii władze libańskie podały prace spawalnicze w składach, gdzie trzymano 2750 ton saletry amonowej wcześniej skonfiskowanej przez władze. Leon XIV w Libanie. Modlił się w porcie w Bejrucie We wtorek papież Leon XIV zatrzymał się na modlitwie przy pomniku ofiar tragedii, złożył tam wieniec i zapalił świecę. Towarzyszył mu premier Libanu Nawaf Salam. Głowa Kościoła spotkała się z grupą ocalałych i rodzin ofiar, które trzymały ich zdjęcia. ZOBACZ: ""Jak to przeszło przez kontrolę?"". Papież zaskoczony prezentem od dziennikarza Spotkanie odbyło się w pobliżu symbolu wybuchu, czyli największego w Libanie silosu zbożowego, który uległ zniszczeniu, ale także swą konstrukcją zasłonił część miasta przed falą uderzeniową. Rannych zostało w wybuchu 7,5 tys. osób, a około 300 tys. zostało bez dachu nad głową. 218 osób zmarło. Bliscy ofiar trzymali czarno-biały transparent z napisem ""Na zawsze w naszych sercach"". Były na nim zdjęcia wszystkich ofiar śmiertelnego wybuchu. Na transparencie widniała też data tragedii: 4 sierpnia 2020, godzina 18.07. - Liban rozkwitnie piękny i silny jak cedr, symbol jedności i płodności narodu. Siła cedru tkwi w korzeniach. Podobnie, wiele dobra, które dziś widzimy w libańskim społeczeństwie, jest wynikiem pokornej, ukrytej i uczciwej pracy wielu osób czyniących dobro, wielu dobrych korzeni - powiedział podczas pielgrzymki. Poprzednik Leona XIV, papież Franciszek, kilka dni po tragicznych wydarzeniach przekazał 250 tysięcy euro na pomoc dla ludności Bejrutu. W wydanym komunikacie wyjaśniono, że ""w obecnym momencie trudności i cierpienia"" pieniądze zostały wysłane za pośrednictwem watykańskiej Dykasterii ds. Integralnego Rozwoju Człowieka. Stolica Apostolska podkreśliła, że dar ten był znakiem bliskości i troski papieża o ludność dotkniętą przez wybuch w bejruckim porcie. W walce ze skutkami eksplozji pomagali polscy strażacy, prowadząc działania poszukiwawczo-ratownicze poza portem. Polskiej grupie przydzielono największą ze stref działań. Znalazło się w niej 39 ratowników grup poszukiwawczych z Warszawy, Poznania, Łodzi, Nowego Sącza, czterech ratowników chemicznych oraz cztery psy. Razem ze strażakami poleciał 11-osobowy zespół medyczny z Polskiego Centrum Pomocy Międzynarodowej, w którym byli zarówno lekarze, jak i specjaliści ds. pomocy humanitarnej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Sądny dzień dla Ukrainy. Amerykańska delegacja w drodze do Moskwy,https://www.polsatnews.pl/wiadomosc/2025-12-02/sadny-dzien-dla-ukrainy-amerykanska-delegacja-w-drodze-do-moskwy/,"Tue, 02 Dec 2025 09:51:00 +0100","Dokument, z którym specjalna amerykańska delegacja leci do Moskwy, to nowa wersja planu opracowanego w wyniku rozmów amerykańsko-rosyjskich - przekazała agencja Reuters. Nowy wariant powstał po rozmowach w Genewie, gdzie pierwotny projekt okrojono z zapisów o ustępstwach terytorialnych i redukcji liczby ludności ukraińskiej armii. Ostatnie szlify planowi pokojowemu nadano w poniedziałek, podczas negocjacji amerykańsko-ukraińskich na Florydzie. - Prezydent Putin i pan Witkoff będą mieli okazję omówić porozumienia osiągnięte między Kijowem a Waszyngtonem w sprawie poszukiwania sposobów rozwiązania sytuacji - powiedział we wtorek rzecznik Kremla Dmitrij Pieskow. ZOBACZ: Głośna dymisja w otoczeniu Zełenskiego. Kto zamiast Jermaka przy negocjacyjnym stole? ""W zredagowanym projekcie planu pokojowego USA usunięto słowa o ograniczeniu liczebności armii ukraińskiej do 600 tysięcy żołnierzy. Zamiast tego jest tam mowa o tym, że liczebność armii ukraińskiej pozostanie na określonym poziomie"" - przekazał serwis RBK-Ukraina, powołując się na źródła w otoczeniu prezydenta. ""Kwestie terytorialne to największy problem"" - skomentował wyniki dotychczasowych rozmów prezydent Ukrainy Wołodymyr Zełenski. Z optymizmem na negocjacje w Moskwie spogląda Dan Fried, były ambasador USA w Polsce. Freid podkreślił na antenie Polsat News, że sytuacja zmieniła się od sierpniowych rozmów, w których brał udział Witkoff. WIDEO: Były ambasador USA o rozmowach w Moskwie Twoja przeglądarka nie wspiera odtwarzacza wideo... - Witkoff nie był do tej pory skutecznym negocjatorem, ponieważ on przyjął stanowisko Rosjan, Krema, bez potrzebnego sceptycyzmu. Tym razem może być inaczej, bo sekretarz stanu Marco Rubio kontrolował dyskusję w Genewie i na Florydzie - podkreślił były ambasador USA w Polsce. - Problem polega na tym, że na razie negocjacje są wewnątrz jednej strony, a nie z Rosjanami, nie z agresorem. Putin może czekać biernie, z pogardą dla nas, na następny i kolejny konsensus - zaznaczył Dan Fried. - Na szczęście najnowszy plan pokojowy wygląda według wielu ludzi o wiele lepiej niż pierwszy plan 28 punktów - dodał były ambasador. Amerykańska delegacja w drodze do Moskwy. ""Ważny dzień dla pokoju"" Wtorek został określony ""ważnym dniem"" przez Kiriłła Dmitriewa, bliskiego współpracownika Władimira Putina i szef Rosyjskiego Funduszu Inwestycji Bezpośrednich. Dmitriew miał odegrać ważną rolę w pracach nad pierwotnym 28-punktowym planem dla Ukrainy. ""Ważny dzień dla pokoju: zespół, który wypracował porozumienie pokojowe prezydenta Trumpa w sprawie Strefy Gazy, uda się do Moskwy, aby rozwijać program pokojowy Trumpa na Ukrainie"" - napisał Dmitriew w serwisie X. ZOBACZ: Amerykańska delegacja spotka się z Putinem. Kreml komentuje W poniedziałek na pytania o szczyt w Moskwie odpowiedział Dmitrij Pieskow. Rzecznik Kremla potwierdził, że rozmowy odbędą się we wtorek w godzinach popołudniowych za zamkniętymi drzwiami i nie wykluczył, że po nich opublikowany zostanie komunikat dotyczący rezultatów negocjacji. Jednocześnie polityk negatywnie zareagował na próby publicznego omawiania poszczególnych punktów planu. - Proponujecie prowadzić rozmowy z Reuters, a nie z Witkoffem? W tym przypadku Witkoff znacznie bardziej imponuje - zwrócił się Pieskow do dziennikarzy. We wtorek Pieskow wyraził przekonanie, że rozmów pokojowych w sprawie Ukrainy Rosja nie może prowadzić z liderami państw europejskich. - Nie spotykamy się z Europejczykami. Nie prowadzimy dialogu, nie zamieniliśmy ani słowa. Jak więc można poznać stanowiska kolegów w tak złożonej sprawie, jeśli się ze sobą nie komunikuje? To nasz największy problem - powiedział rzecznik Kremla, by następnie podkreślić wagę wtorkowych rozmów z delegacją z USA. - Nie mamy wątpliwości, że to będzie ważny krok dla pokoju, dla rozwiązania pokojowego - powiedział Pieskow. ZOBACZ: ""To brzmi śmiesznie"". Władimir Putin o ataku na Europę W czwartek po raz pierwszy głos ws. planu pokojowego zabrał Władimir Putin. - Ogółem zgadzamy się, że to może dać podstawy dla przyszłych ustaleń. Nieuczciwie byłoby z mojej strony mówić o jakichkolwiek końcowych wariantach, dlatego, że ich nie ma. Niektóre rzeczy mają charakter pryncypialny i generalnie widzimy, że strona amerykańska dostrzega nasze stanowisko, o którym rozmawialiśmy przed Alaską, jak i po - powiedział Putin. Na pytanie o warunki wstrzymania walk Putin odpowiedział, że zależy to od wycofania się ukraińskich wojsk z terenów, na których toczy się walka. Nie sprecyzował przy tym, o jakie obwody chodzi. - Działania wojenne zakończą się wtedy, gdy wojska Ukrainy opuszczą zajmowane przez nie terytoria. Jeśli nie odejdą, osiągniemy to siłą zbrojną, i tyle - przekazał przywódca Rosji. Rozmowy pokojowe po politycznym trzęsieniu ziemi w Kijowie Rozmowy w Moskwie poprzedziło polityczne trzęsienie ziemi w Ukrainie. Andrij Jermak, były szef kancelarii prezydenta Ukrainy, został odwołany ze stanowiska w sobotę. Decyzja zapadła w związku ze skandalem korupcyjnym i przeszukaniem w jego rezydencji. ""Zostałem zhańbiony, a moja godność nie została ochroniona, mimo że przebywam w Kijowie od 24 lutego 2022 roku. Nie chcę stwarzać problemów Zełenskiemu - idę na front"" - ogłosił Jermak, który odrzuca oskarżenia. ZOBACZ: ""Mają pewne problemy"". Trump mówił o wpływie afery w Ukrainie na rozmowy pokojowe W poniedziałek Donald Trump stwierdził, że afera korupcyjna na szczytach ukraińskich władz ""nie pomaga"" w zawarciu porozumienia pokojowego w wojnie z Rosją. - Ukraińcy (...) mają pewne problemy. Myślę, że Rosja chciałaby końca (wojny). Wiem, że Ukraina chce końca - powiedział. - Mają tę sytuację z korupcją, co nie pomaga. Mówiłem od trzech lat, że to się dzieje. Czy nie mówiłem? Mówiłem przez trzy lata. Ale myślę, że jest duża szansa, że możemy zawrzeć porozumienie - powiedział Trump. Afera korupcyjna na szczytach władzy może negatywnie wpływać na wiarygodność Ukrainy jako beneficjenta kolejnych transzy pomocy finansowej. Fiaskiem miały zakończyć się zabiegi Komisji Europejskiej, by wspomagać Ukrainę dzięki zamrożonym rosyjskim aktywom. Komisja Europejska przez ostatnie tygodnie zabiegała o to, aby rosyjskie pieniądze mogły być zabezpieczeniem dla kredytów udzielanych Ukrainie po wojnie. ZOBACZ: Żona brytyjskiego premiera prawniczką rosyjskiego oligarchy. Zażądał od Europy fortuny ""Financial Times"" podał we wtorek, że Europejski Bank Centralny odrzucił wniosek Brukseli o zabezpieczenie tzw. pożyczki reparacyjnej dla Ukrainy dzięki rosyjskim zamrożonym aktywom. Chodziło o kwotę w wysokości około 180 mld euro. W ocenie EBC propozycja Komisji narusza mandat banku, co zmusi ją do poszukiwania nowych źródeł finansowania pomocy Ukrainie. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Rosyjskie wojsko odtrąbiło sukces. Zginąć mieli polscy najemnicy,https://www.polsatnews.pl/wiadomosc/2025-12-02/rosyjskie-wojsko-odtrabilo-sukces-zginac-mieli-polscy-najemnicy/,"Tue, 02 Dec 2025 09:20:00 +0100","- W wyniku precyzyjnego nalotu zniszczono grupę zagranicznych najemników działających w ramach 47. Brygady Zmechanizowanej Sił Zbrojnych Ukrainy - przekazał informator z rosyjskich sił bezpieczeństwa, na jakiego powołała się agencja państwowa Ria Novosti. Według podanych przez niego informacji, chodzi o bojowników pochodzących z Polski i Czech. Kreml świętuje sukces. Donosi o śmierci polskich najemników Nalotu na grupę najemników rosyjskie samoloty ""Grupy Północ"" miały dokonać w obwodzie sumskim. Myśliwce mają być tam wspierane przez artylerię oraz ciężkie miotacze ognia ""Solncepek"". W komunikacie wydanym przez rosyjską propagandę wskazano, że zagraniczni najemnicy są wykorzystywani przez ukraińskie wojsko jako ""mięso armatnie"". Warto pamiętać jednak, by traktować doniesienia kremlowskich mediów z dużym dystansem. ZOBACZ: Rozmowy pokojowe. Zełenski wskazał ""najtrudniejszą kwestię"" Również we wtorek Ria Novosti informowała o likwidacji najemników w obwodzie donieckim. Przy bojownikach miały zostać odnalezione amerykańskie apteczki i kamizelki kuloodporne. Kremlowska agencja wskazała, że zdaniem przedstawicieli rosyjskiego wojska zabici pochodzili ze Stanów Zjednoczonych. Rosjanie atakują w obwodzie dniepropietrowskim. Zginęły cztery osoby Agresywne działania Rosjanie prowadzą także w obwodzie dniepropietrowskim. W wyniku ataku rakietowego na miasto Dniepr, do którego doszło nocą z niedzieli na poniedziałek, zginęły co najmniej cztery osoby, a 22 zostały ranne. Uszkodzeniu uległa m.in. stacja benzynowa. Zaatakowano również Terniwkę, Nikopol, Pokrowsk i Czerwonohryhoriwkę. ZOBACZ: Rosjanie zaatakowali Dniepr. Są ofiary śmiertelne Instytut Studiów nad Wojną poinformował w poniedziałek, że rosyjskie działania mające na celu zdobycie Pokrowska nadal trwają. ""Rosyjskie siły są zoptymalizowane do walki pozycyjnej i mogą osiągnąć jedynie powolne tempo natarcia. Sytuacja w kierunku Pokrowska pozostaje jednak poważna"" - podkreślono. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,Nowe informacje ws. ultimatum Trumpa. Maduro nie dotrzymał terminu,https://www.polsatnews.pl/wiadomosc/2025-12-02/nowe-informacje-ws-ultimatum-trumpa-maduro-nie-dotrzymal-terminu/,"Tue, 02 Dec 2025 05:20:00 +0100","W sobotę prezydent USA ostrzegł linie lotnicze i pilotów samolotów, by uznali przestrzeń powietrzną nad Wenezuelą za zamkniętą, zwiększając presję i groźby ataków przeciwko reżimowi. Według informacji przekazanych przez ""New York Times"", USA w ostatnich tygodniach przeprowadzały symulowane ataki na Wenezuelę za pomocą myśliwców i bombowców. Zwiększyły również swoją obecność na Karaibach, aby umożliwić zwiększenie tempa operacji lotniczych, gdyby Trump zdecydował się na dalsze działania militarne. Rozmowa Trump-Maduro. Ultimatum na opuszczenie Wenezueli Do rozmowy przywódców doszło na tle stale zwiększającej się presji i gróźb USA wobec Wenezueli i prezydenta Maduro, który jest oskarżony przez prokuraturę USA o związki z kartelem narkotykowym Cartel de los Soles. W listopadzie został on uznany przez władze USA za organizację terrorystyczną. W ubiegłym tygodniu prezydent USA zapowiedział, że armia USA będzie przeprowadzać ataki lądowe przeciwko handlarzom narkotyków. ZOBACZ: Kolejny ruch Donalda Trumpa wobec Łukaszenki. ""Z przyjemnością ogłaszam"" Reuters opisał przebieg niespełna 15-minutowej rozmowy telefonicznej obu przywódców, do której miało dojść 21 listopada. Według źródeł, Maduro miał powiedzieć Trumpowi, że jest gotów opuścić Wenezuelę, pod warunkiem zagwarantowania mu amnestii, zniesienia sankcji i zakończenia postępowania w Międzynarodowym Trybunale Karnym przeciwko niemu. Wenezuelski lider miał też zażądać zniesienia sankcji nałożonych na ponad setkę osób z jego rządu oraz zaproponować, by jego zastępczyni, Delcy Rodriguez, przejęła po nim rządy do czasu przeprowadzenia nowych wyborów. Według relacji, Trump odrzucił większość propozycji i powiedział Maduro, że ma tydzień, by opuścić kraj wraz ze swoją rodziną. Kiedy termin ten minął w piątek, następnego dnia prezydent ogłosił przestrzeń powietrzną nad Wenezuelą jako zamkniętą. Zdaniem ""Wall Street Journal"", Trump miał również zagrozić użyciem siły, jeśli Maduro nie odda władzy. Alert RCB. Polskie MSZ ostrzega przed podróżami do Wenezueli W związku z niebezpieczną sytuacją w kraju Ameryki Południowej, Rządowe Centrum Bezpieczeństwo wydało ostrzeżenie, które w poniedziałek otrzymali użytkownicy kart SIM polskich operatorów telefonii komórkowych na terenie Wenezueli. ""MSZ RP odradza wszelkie podróże do Wenezueli. Jeśli przebywasz w Wenezueli, zarejestruj się w systemie Odyseusz"" - napisano. ZOBACZ: Pilny alert RCB. MSZ odradza podróże do tego kraju Ministerstwo Spraw Zagranicznych odradza wszelkie podróże do Wenezueli ze względu na koncentrację sił zbrojnych w regionie, zawieszanie wielu połączeń lotniczych oraz możliwość nagłego pogorszenia się sytuacji bezpieczeństwa. ""Cudzoziemcy podróżujący do Wenezueli narażeni są też na ryzyko bezpodstawnych aresztowań połączonych z oskarżeniami o planowanie aktów przemocy o charakterze politycznym, a nawet o terroryzm"" - przekazał resort. W sytuacjach nagłych, wymagających pilnej interwencji, możliwy jest kontakt z konsulem pod numerem telefonu: +58 412 262 21 65 lub poprzez adres e-mail: caracas.wk.dyzurny@msz.gov.pl. MSZ ostrzega jednak, że w przypadku ewentualnych problemów Ambasada RP w Caracas może nie być w stanie udzielić niezbędnej pomocy. Ostrzeżenie dotyczy całego kraju, w tym wyspy Margarita oraz sąsiednich wysp należących do tego samego regionu turystycznego. Komunikat obowiązuje do odwołania. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Pokojowa Nagroda Nobla dla Zełenskiego? Były laureat mówi wprost Twoja przeglądarka nie wspiera odtwarzacza wideo... jp / polsatnews.pl / PAP"
Świat,"Polacy oskarżeni w Szwecji. Tłumaczyli, że chcą ""zabawne zdjęcia""",https://www.polsatnews.pl/wiadomosc/2025-12-01/polacy-oskarzeni-w-szwecji-tlumaczyli-ze-chca-zabawne-zdjecia/,"Mon, 01 Dec 2025 21:58:00 +0100","Szwedzka prokuratura oskarżyła dwóch Polaków o nielegalne fotografowanie elektrowni jądrowej w Oskarshamn w południowo-wschodniej Szwecji. Termin rozprawy nie został jeszcze wyznaczony. Polskim obywatelom grożą grzywny w wysokości od 6,4 tys. do 10,8 tys. koron (ok. 580 do 980 euro). Prokurator Magnus Argus uznał, że nie ma wystarczających dowodów, aby oskarżyć mężczyzn o działalność szpiegowską. Początkowo świadczyć o tym miały znalezione w ich samochodzie nietypowe przedmioty: licznik Geigera, polska legitymacja policyjna, gumowe rękawice, garnitur zapakowany w torbie, a także wojskowa czapka z rosyjską gwiazdą. Szwecja. Polacy oskarżeni o nielegalne fotografowanie elektrowni jądrowej Mężczyźni zeznali, że byli w Szwecji na urlopie i chcieli zrobić sobie zabawne zdjęcia, przedstawili się jako ojciec i syn, a starszy z nich twierdził, że jest byłym komendantem policji. Prokurator Argus przyznał jednak w rozmowie z lokalną stacją Szwedzkiego Radia P4 z Kalmar, że nie sprawdzono wiarygodności tych informacji ani autentyczności czapki wojskowej. ZOBACZ: Szwecja buduje myśliwiec przyszłości KFS. To cios dla Rosji Do zatrzymania Polaków doszło 20 marca, dzień później zostali oni zwolnieni z aresztu. Dowodem na nielegalne fotografowanie obiektu chronionego są zdjęcia wykonane telefonem, który został zarekwirowany. Według zajmującego się kwestiami bezpieczeństwa reportera Szwedzkiego Radia Claesa Aronssona z tego rodzaju incydentów obce wywiady mogą dużo nauczyć się i wyciągnąć wnioski. - Na przykład, w jaki sposób zachowuje się ochrona obiektu i jak przebiega aresztowanie - zwrócił uwagę. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Świat,"Trzęsienie ziemi, którego nie było. ""Nigdy nie mieliśmy takiego fałszywego alarmu""",https://tvn24.pl/tvnmeteo/swiat/nevada-usa-trzesienie-ziemi-ktorego-nie-bylo-nigdy-nie-mielismy-takiego-falszywego-alarmu-st8786302?source=rss,"Thu, 04 Dec 2025 19:51:02 GMT","Trzęsienie ziemi niedaleko Kalifornii Źródło: Cable News Network Inc. All rights reserved 2024 Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link W piątek po godzinie 8 lokalnego czasu mieszkańcy zachodniej Nevady, w tym Carson City, stolicy stanu, oraz okolicznych miejscowości otrzymali ostrzeżenie o silnym trzęsieniu ziemi o magnitudzie 5,9. Poinformowała o nim Służba Geologiczna Stanów Zjednoczonych (USGS). Jako epicentrum (punkt na powierzchni ziemi położony bezpośrednio nad hipocentrum, czyli hipotetycznym miejscem w głębi ziemi, od którego rozchodzą się fale sejsmiczne) podała okolice jednostki osadniczej Dayton. Trzęsienie ziemi, którego nie było Mieszkańcy zachodniej Nevady nie odczuli jednak żadnych wstrząsów. I nic dziwnego, bo trzęsienia ziemi... nie było. Okazało się, że automatyczny system wykrywania wstrząsów USGS wysłał raport o trzęsieniu ziemi przez pomyłkę. Rzecznik instytucji przekazał, że było to ""fałszywe zdarzenie"", a USGS stara się zrozumieć, dlaczego system wydał ostrzeżenie. Profesor Christie Rowe, dyrektorka Laboratorium Sejsmologicznego Nevady, także potwierdziła, że trzęsienia ziemi nie było. Wyjaśniła, że ostrzeżenie pochodziło z systemu ShakeAlert USGS, którego działanie opiera się na stacjach sejsmicznych w Kalifornii. Również wiele instytucji z Dayton i okolicznych miejscowości przekazało, że nie odczuło żadnych wstrząsów ani ich innych oznak. Według skali Michigan Tech Earthquake Magnitude Scale trzęsienie ziemi o magnitudzie 5,9 jest zazwyczaj wystarczająco silne, by spowodować niewielkie, choć widoczne szkody materialne. .@USGS #ShakeAlert confirms that the earthquake alerts that were delivered at 8:06am are cancelled. There was no M5.9 earthquake near Carson City, NV. We are currently looking into why the alerts were issued. We'll provide more information when we learn more @Cal_OES @CAGeoSurvey — USGS ShakeAlert (@USGS_ShakeAlert) December 4, 2025 Rozwiń Pierwszy taki fałszywy alarm Yareeb Altaweel, geofizyk z Krajowego Centrum Informacji o Trzęsieniach Ziemi w Golden w Kolorado, powiedział, że zgodnie z jego wiedzą był to pierwszy raz, gdy pojawił się fałszywy alarm dotyczący silnego trzęsienia ziemi. - O ile mi wiadomo, nigdy nie mieliśmy takiego fałszywego alarmu. System podawał nieprawidłowe informacje o przesadzonej magnitudzie lub głębokości, ale były one natychmiast korygowane przez dyżurnego sejsmologa. Widziałem już takie przypadki - przyznał Altaweel. Jego spostrzeżenia potwierdziła Angie Lux z Laboratorium Sejsmologicznego Berkeley, naukowczyni zajmująca się wczesnym ostrzeganiem przed trzęsieniami ziemi. Przypuszcza, że przyczyną fałszywego alarmu mogły być ""czynniki wywołujące hałas"". Wyjaśniła, że zalicza się do nich zarówno naturalne zjawiska, takie jak wiatr i fale oceaniczne, jak i działalność człowieka: eksplozje, prace budowlane czy działalność przemysłową."
Świat,"""Rzadki gest"" na lotnisku w Delhi. Po co Putin przybył do Indii",https://tvn24.pl/swiat/rzadki-gest-na-lotnisku-w-delhi-po-co-wladimir-putin-przybyl-do-indii-st8786313?source=rss,"Thu, 04 Dec 2025 18:56:22 GMT","Putin wylądował w Indiach Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Rosyjski prezydent został serdecznie powitany na lotnisku przez premiera Narendrę Modiego. ""To rzadki gest, podkreślający ciepłe relacje obu państw i samych przywódców"" - komentuje Reuters. To pierwsza od czterech lat wizyta Władimira Putina w Indiach. Jej celem jest zwiększenie sprzedaży rosyjskiej ropy, systemów rakietowych i myśliwców, a także rozwijanie współpracy gospodarczej wykraczającej poza sektor energii i obronności - zauważa agencja. Oczekuje się, że rozmowy przyniosą szereg nowych porozumień handlowych. Wizyta Putina w Indiach Źródło: GRIGORY SYSOEV/SPUTNIK/KREMLIN/EPA/PAP Jak zwraca uwagę BBC, do wizyty Putina w Indiach dochodzi kilka miesięcy po tym, jak USA zwiększyły presję na Indie, by te przestały kupować rosyjską ropę. Zbiega się ona także w czasie z serią rozmów, jakie administracja Donalda Trumpa prowadzi z Rosją i Ukrainą, by zakończyć trwającą wojnę. Dlaczego Putin przybył do Indii? Według moskiewskiego korespondenta BBC Steve'a Rosenberga, wizytą Putina w Indiach ""Kreml chce pokazać, że próby izolowania go przez Zachód za wojnę w Ukrainie nie powiodły się, a Moskwa wciąż ma potężnych sojuszników, którzy popierają jej koncepcję wielobiegunowego świata"". Zwraca on również uwagę, że Indie to ""niezwykle atrakcyjny rynek zbytu dla rosyjskich towarów i surowców, zwłaszcza ropy naftowej"". Kraj ten jest obecnie trzecim co do wielkości konsumentem ropy naftowej na świecie i dużą jej część sprowadza z Rosji. Ale - jak zauważa Rosenberg - nie zawsze tak było. Wizyta Putina w Indiach Źródło: GRIGORY SYSOEV/SPUTNIK/KREMLIN/EPA/PAP Dziennikarz przypomina, że przed rosyjską inwazją na Ukrainę w lutym 2022 roku, zaledwie 2,5 procent indyjskiego importu tego surowca pochodziło z Rosji. Liczba ta wzrosła na przestrzeni ostatnich lat do 35 procent. Indie wykorzystały spadek cen rosyjskiej ropy, spowodowany zachodnimi sankcjami wobec Moskwy i ograniczonym dostępem Rosji do rynku europejskiego - analizuje korespondent BBC. ""Indie były zadowolone. Waszyngton mniej"" - kwituje. Dlatego też na początku tego roku administracja Trumpa nałożyła dodatkowe 25-procentowe cło na indyjskie towary, argumentując, że kupując rosyjską ropę, Indie finansują machinę wojenną Kremla. Od tego czasu - jak wskazuje Rosenberg - zamówienia na rosyjską ropę ze strony Indii zmalały. W ocenie dziennikarza Władimir Putin swoją wizytą w Delhi będzie chciał doprowadzić do tego, by Indie kontynuowały zakupy. Wizyta Putina w Indiach Źródło: GRIGORY SYSOEV/SPUTNIK/KREMLIN/EPA/PAP Kolejnym priorytetem Moskwy, na który wskazuje korespondent BBC, jest sprzedaż uzbrojenia. Jak przypomina, przed wizytą Putina pojawiły się doniesienia, że ​​Indie planują zakup najnowocześniejszych rosyjskich myśliwców i systemów obrony powietrznej. Zwraca uwagę, że Rosja, która zmaga się z niedoborem siły roboczej, postrzega Indie jako cenne źródło wykwalifikowanych pracowników. ""W tym tygodniu możemy spodziewać się wieści o przyjaźni między Rosją a Indiami, doniesień o nowych umowach handlowych i wzmożonej współpracy gospodarczej między Moskwą i Delhi"" - podsumowuje Rosenberg. Wizyta Putina w Indiach Źródło: PRESS INFORMATON BUREAU HANDOUT/EPA/PAP"
Świat,Cztery kraje bojkotują Eurowizję,https://tvn24.pl/swiat/eurowizja-2026-trzy-kraje-bojkotuja-eurowizje-powodem-dopuszczenie-izraela-st8786250?source=rss,"Thu, 04 Dec 2025 17:52:06 GMT","Wiedeń, stolica Austrii Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Izraelski nadawca publiczny KAN ogłosił w czwartek, że reprezentant tego kraju weźmie udział w konkursie organizowanym w 2026 roku w Wiedniu. Wcześniej członkowie Europejskiej Unii Nadawców (EBU) zdecydowali na posiedzeniu, że nie będą głosować nad jego udziałem - tym samym dopuszczając Izrael do konkursu. Bezpośrednio po ogłoszeniu tej decyzji holenderski nadawca publiczny Avrotros poinformował o wycofaniu się z konkursu, który przyciąga co roku miliony widzów na całym świecie. Analogiczne decyzje podjęli nadawcy z Irlandii, Hiszpanii i Słowenii. Irlandzki nadawca publiczny RTE oświadczył, że ""udział Izraela w konkursie pozostaje nie do przyjęcia, biorąc pod uwagę przerażającą liczbę ofiar w Strefie Gazy oraz kryzys humanitarny, który wciąż zagraża życiu wielu cywilów"" - podaje Reuters. OGLĄDAJ: Skandal czy nowy początek? To głosowanie może zmienić historię światowego konkursu Zobacz cały materiał Eurowizja 2026 - kontrowersje wokół udziału Izraela Eurowizja, która podkreśla swoją neutralność polityczną, już wcześniej spotkała się z krytyką w związku z udziałem Izraela, a Hiszpania, Irlandia, Słowenia, Islandia i Holandia groziły wycofaniem się, jeśli sytuacja się powtórzy. Przeciwną postawę przyjęły natomiast Niemcy, które ogłosiły w październiku, że nie wezmą udziału, jeśli Izrael zostanie wykluczony. Austria, organizator konkursu w 2026 roku, apelowała do tych krajów, aby nie bojkotowały konkursu. Minister spraw zagranicznych Beate Meinl-Reisinger stwierdziła, że ​​Eurowizja i sztuka w ogólności ""nie są odpowiednimi obszarami do nakładania sankcji"". Izrael zajął drugie miejsce w ostatnim Konkursie Piosenki Eurowizji w maju, a jego reprezentantka Juwal Rafael otrzymała największą łączną liczbę głosów publiczności. Po uwzględnieniu głosów jurorów zwycięzcą została jednak Austria. Dlaczego Izrael bierze udział w Eurowizji? Jak czytamy na oficjalnej stronie organizatorów, ""Konkurs Piosenki Eurowizji jest otwarty dla wszystkich członków Europejskiej Unii Nadawców (EBU), która zrzesza nadawców z całej Europy oraz Bliskiego Wschodu"". Pomimo tego, że Izrael nie leży geograficznie w Europie, jego nadawca publiczny KAN od 1957 roku jest członkiem EBU, co umożliwia jego reprezentantom start w Eurowizji. Po raz pierwszy Izrael wziął udział w konkursie w 1973 roku. Dotychczas wygrał go cztery razy."
Świat,Miał podłożyć bomby przed atakiem na Kapitol. Zatrzymany po czterech latach,https://tvn24.pl/swiat/mial-podlozyc-bomby-przed-atakiem-na-kapitol-zatrzymany-po-czterech-latach-st8786131?source=rss,"Thu, 04 Dec 2025 17:33:16 GMT","Podejrzany podłożył bomby w przededniu zamieszek na Kapitolu. Nagranie z monitoringu Źródło: FBI Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Federalne Biuro Śledcze (FBI) aresztowało podejrzanego o podłożenie bomb przed siedzibami krajowych komitetów republikanów i demokratów w Waszyngtonie przed szturmem na Kapitol 6 stycznia 2021 roku - podała w czwartek agencja AP, powołując się na źródło. Podejrzanego mężczyznę aresztowano w czwartek rano - przekazał AP przedstawiciel służb, proszący o zachowanie anonimowości. Nie podano więcej szczegółów, również dotyczących tego, jakie zarzuty mogą zostać postawione zatrzymanemu. FBI aresztowało mężczyznę podejrzanego o podłożenie bomb w przededniu zamieszek na Kapitolu Źródło: FBI Atak na Kapitol Improwizowane bomby rurowe zostały podłożone przed siedzibami krajowych komitetów republikanów i demokratów 5 stycznia wieczorem. Nie doszło do ich eksplozji, gdyż służby bezpieczeństwa zdołały zneutralizować ładunki. W ocenie funkcjonariuszy wybuch mógł mieć skutki śmiertelne. FBI przez lata miało problem ze zidentyfikowaniem podejrzanego, mimo setek wskazówek, analizy dziesiątek tysięcy plików wideo i licznych przesłuchań - podkreśliła AP. Zamieszki na Kapitolu Źródło: Yuri Gripas/Abaca/PAP 6 stycznia 2021 roku tysiące zwolenników Donalda Trumpa zaatakowało Kapitol w proteście przeciwko wynikom wyborów prezydenckich z listopada 2020 roku. W trakcie zamieszek zginęło pięć osób. OGLĄDAJ: TVN24 HD"
Świat,"Była przypadkową ofiarą GRU, jest raport. Ostra reakcja Londynu",https://tvn24.pl/swiat/raport-w-sprawie-zamachu-na-skripala-wielka-brytania-naklada-sankcje-na-rosje-st8786168?source=rss,"Thu, 04 Dec 2025 17:26:04 GMT","Opublikowano oficjalny raport w sprawie zamachu na Siergieja Skripala w 2018 roku Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Brytyjska komisja śledcza podkreśliła w raporcie, że przywódca Rosji Władimir Putin ""ponosi moralną odpowiedzialność"" za śmierć 44-letniej Dawn Sturgess. Kobieta zmarła w 2018 roku po przypadkowym kontakcie z butelką perfum zawierającą truciznę nowiczok, która została wykorzystana do próby zabójstwa Siergieja Skripala i jego córki Julii. Do nieudanego zamachu na życie 67-letniego podwójnego agenta i jego 35-letniej córki doszło 4 marca 2018 roku w Salisbury. Oboje stracili przytomność przed centrum handlowym i w stanie krytycznym zostali przewiezieni do szpitala, ale udało się ich uratować. Nowy pakiet sankcji i wezwanie rosyjskiego ambasadora W związku z ustaleniami śledczych Wielka Brytania nałożyła nowe sankcje na Kreml i ujawniła 11 podmiotów stojących za wrogą działalnością sponsorowaną przez państwo rosyjskie, w tym osoby pracujące dla rosyjskiego wywiadu wojskowego. ""Agenci GRU realizują rozkazy Putina, dążąc do destabilizacji Ukrainy oraz próbując siać chaos i zamieszki w Europie"" - napisano w oświadczeniu brytyjskiego rządu. - Wielka Brytania zawsze będzie przeciwstawiać się brutalnemu reżimowi Putina i piętnować jego morderczą machinę. Dzisiejsze sankcje to kolejny krok w naszej niezłomnej obronie bezpieczeństwa europejskiego, w ramach której nadal ograniczamy możliwości finansowe Rosji i wzmacniamy pozycję Ukrainy przy stole negocjacyjnym - oświadczył brytyjski premier Keir Starmer. Brytyjskie śledztwo wykazało, że za zamachem na Skripalów stali Aleksandr Pietrow i Rusłan Boszyrow, zidentyfikowani jako oficerowie rosyjskiego wywiadu (zdjęcie z monitoringu) Źródło: Reuters Sankcje obejmują m.in. ośmiu oficerów cyberwywiadu wojskowego pracujących dla GRU i odpowiedzialnych za operacje wymierzone w córkę Skripala - Julię. Trzech innych funkcjonariuszy służb zostało natomiast oskarżonych o organizację wrogich działań w Ukrainie i w całej Europie, w tym o planowanie ataku terrorystycznego na ukraińskie supermarkety, którego celem mieli być niewinni cywile. Po publikacji listy sankcyjnej ambasador Rosji w Wielkiej Brytanii został wezwany do brytyjskiego ministerstwa spraw zagranicznych. Rząd rosyjski zaprzecza jakiemukolwiek zaangażowaniu w tę sprawę. Wskazanie winnych Komisja śledcza oznajmiła w czwartkowym raporcie, że GRU ponosi odpowiedzialność za śmierć Sturgess - po tym, gdy sam Putin zezwolił na operację otrucia Siergieja Skripala i jego córki śmiercionośnym środkiem paralityczno-drgawkowym nowiczok. Jak podkreślono, substancja ta została opracowana i była przechowywana przez Rosję z naruszeniem Konwencji o zakazie broni chemicznej. Przewodniczący komisji Anthony Hughes powiedział, że Sturgess nie miała szansy przeżyć po kontakcie z trucizną, choć otrzymała właściwą opiekę medyczną. - Jestem pewien, że żadne leczenie nie mogłoby uratować jej życia - dodał. Jego zdaniem śmierć kobiety ""była skutkiem ubocznym spisku, który stanowił publiczną deklarację, zarówno na użytek krajowy, jak i międzynarodowy, że Rosja będzie zdecydowanie działać w obronie swoich interesów"". Hughes podkreślił, że wszyscy zaangażowani w próbę zabójstwa Skripala oraz jego rodziny, w tym sam Putin, który autoryzował atak na najwyższym szczeblu, ponoszą moralną odpowiedzialność za śmierć Sturgess. Potwierdził też, że za zamachem na Skripalów stali Aleksandr Pietrow i Rusłan Boszyrow, zidentyfikowani jako oficerowie rosyjskiego wywiadu. ""Dowody na to, że był to atak państwa rosyjskiego, są przytłaczające"" - stwierdza Hughes w swoim raporcie. Aleksander Pietrow i Rusłan Boszyrow Źródło: LONDON METROPOLITAN POLICE Uchybienia brytyjskich służb Według autorów raportu, doszło do wielu uchybień w pracy brytyjskich służb. Zwrócono uwagę, że jedynym sposobem uniknięcia ataku na samego Siergieja Skripala byłoby wydanie mu nowej tożsamości, lecz służby uznały, że mężczyzna nie był narażony na duże ryzyko zamachu na swoje życie. Autorzy raportu zalecili ustanowienie procedury powiadamiania lokalnej policji w przypadku jakichkolwiek zdarzeń losowych z udziałem osób o wątpliwej przeszłości, takich jak Siergiej Skripal. OGLĄDAJ: TVN24 HD"
Świat,Ten pies ma najdłuższy język na świecie,https://tvn24.pl/tvnmeteo/swiat/ozzy-z-oklahomy-ten-pies-ma-najdluzszy-jezyk-na-swiecie-st8786092?source=rss,"Thu, 04 Dec 2025 16:35:48 GMT","Ozzy to pies z najdłuższym językiem na świecie Źródło: 2025 Cable News Network All Rights Reserved Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Ozzy to mieszaniec doga z Bordeaux i bulmastifa. Mieszka w Oklahoma City, stolicy stanu Oklahoma, razem ze swoją właścicielką Angelą Pick i jej rodziną. Kobieta opisuje go jako wiecznie uśmiechniętego psiaka, który ma zwyczaj skakania niczym kangur. Pies z prawie 20-centymetrowym językiem Niedawno Ozzy stał się znany szerszemu gronu. Wszystko dlatego, że został oficjalnym rekordzistą w kategorii najdłuższego języka u psów mierzącego 19,89 centymetra. Właścicielka długo nie zdawała sobie sprawy z tego, że jej pies może być rekordzistą. Zasugerowali jej to weterynarze podczas rutynowego przycinania pazurów. Lekarze dokładnie zmierzyli język, a Angela Pick wysłała zgłoszenie do księgi rekordów Guinnessa. Okazało się, że Ozzy ma język dłuższy od poprzedniego rekordzisty, Rocky'ego z Bloomington w Illinois, aż o ponad siedem centymetrów. Nie mogą mu dorównać także posiadacze najdłuższych języków wśród ludzi: Chanel Tapper (9,75 cm) i Nick Stoeberl (10,1 cm). Ozzy to pies z najdłuższym językiem na świecie Źródło: 2025 Cable News Network All Rights Reserved Nietypowa cecha wyglądu psa Pick przyznała, że poza tym, że Ozzy ma rekordowo długi język, to z medycznego punktu widzenia wszystko jest z nim w porządku. - Miał wysunięty język od urodzenia. Ale pod względem medycznym nic mu nie dolega, był już kilka razy badany przez weterynarza i nie ma żadnych problemów z zębami ani nic takiego. Po prostu jego język jest nienaturalnie, niezgrabnie długi - powiedziała właścicielka psa. Dodała, że choć język Ozzy'ego jest wyjątkowo długi, to wcale nie używa go tak często do lizania domowników albo zbierania okruchów z podłogi. DOWIEDZ SIĘ WIĘCEJ: Osiem osób połączyło siły, aby go schwytać"
Świat,Siedmioro dzieci wraca do domów. Pomogła pierwsza dama,https://tvn24.pl/swiat/melania-trump-siedmioro-dzieci-wraca-z-rosji-na-ukraine-st8786047?source=rss,"Thu, 04 Dec 2025 16:34:00 GMT","Melania Trump napisała list do Władimira Putina. Fox News ujawnił treść Źródło: TVN24 Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link W ramach repatriacji do Ukrainy powróciło sześciu chłopców i dziewczynka - przekazało biuro pierwszej damy. - Moje zaangażowanie w zapewnienie bezpiecznego powrotu dzieci do ich rodzin w tym regionie jest niezachwiane - oświadczyła Melania Trump. Pochwaliła ""przywództwo i wytrwałą dyplomację Rosji i Ukrainy w dążeniu do połączenia dzieci i rodzin"". - W ścisłej współpracy, mój przedstawiciel i ja zapewniliśmy wsparcie humanitarne ze strony Stanów Zjednoczonych, aby wzmocnić rezultaty inicjatywy zjednoczenia. Mam nadzieję, że ostatecznie nasze wspólne wysiłki doprowadzą do większej stabilności w regionie - dodała. Melania Trump zabiega o powrót ukraińskich dzieci To nie pierwsze działania Melanii Trump na rzecz uprowadzonych ukraińskich dzieci. Podczas sierpniowego szczytu prezydentów USA i Rosji na Alasce został przekazany Władimirowi Putinowi list pierwszej damy USA na temat ukraińskich dzieci wywiezionych do Rosji. Wcześniej Melania Trump poruszała ten temat również w rozmowach z żoną ukraińskiego prezydenta Ołeną Zełenską. W październiku Melania Trump ogłosiła, że dzięki współpracy z Rosją w odpowiedzi na jej list ośmioro dzieci powróciło do rodzin. Małżonka prezydenta USA oceniła, że Putin wykazał gotowość do współpracy w tej kwestii. Tysiące dzieci uprowadzonych przez Rosję Według władz w Kijowie od rozpoczęcia pełnoskalowej wojny w 2022 roku, Rosja nielegalnie deportowała z Ukrainy ponad 19 tysięcy dzieci. Strona rosyjska wielokrotnie zaprzeczała, że dokonuje uprowadzenia dzieci, twierdząc, że działa w celu zapewnienia im bezpieczeństwa przed działaniami wojennymi. W środę podczas posiedzenia Zgromadzenia Ogólnego ONZ Stany Zjednoczone wraz z innymi państwami zagłosowały za rezolucją wzywającą Rosję do natychmiastowego, bezpiecznego i bezwarunkowego zwrotu wszystkich przymusowo wywiezionych ukraińskich dzieci. Ministerstwo Spraw Zagranicznych Ukrainy pozytywnie przyjęło uchwalenie rezolucji. Zaapelowało również o zwiększenie międzynarodowej presji na Rosję, informując, że dotychczas udało się sprowadzić z powrotem jedynie 1850 dzieci. Międzynarodowy Trybunał Karny wydał w marcu 2023 roku nakaz aresztowania Władimira Putina, oskarżając go o zbrodnię wojenną polegającą na bezprawnej deportacji setek dzieci z Ukrainy. Rosja potępiła tę decyzję, określając ją jako ""oburzającą i nie do przyjęcia"". OGLĄDAJ: TVN24 HD"
Świat,Federica Mogherini rezygnuje ze stanowiska. Nowe informacje w sprawie afery,https://tvn24.pl/swiat/federica-mogherini-rezygnuje-ze-stanowiska-nowe-informacje-w-sprawie-afery-korupcyjnej-st8785935?source=rss,"Thu, 04 Dec 2025 15:30:29 GMT","Mogherini zrezygnowała z funkcji rektorki Kolegium Europejskiego Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Była szefowa unijnej dyplomacji Federica Mogherini poinformowała w czwartek, że zrezygnowała ze stanowiska rektorki Kolegium Europejskiego. W środę Mogherini usłyszała zarzuty korupcyjne w związku z toczącym się śledztwem o oszustwa związane ze szkoleniami młodych dyplomatów, finansowanymi z kasy UE. Mogherini poinformowała w oświadczeniu, zamieszczonym w czwartek na stronie internetowej uczelni, że podjęła decyzję o rezygnacji z funkcji szefowej Kolegium Europejskiego i dyrektorki Akademii Dyplomatycznej Unii Europejskiej. ""Jestem przekonana, że społeczność Kolegium w naszych trzech kampusach będzie kontynuować drogę innowacji i dążenia do doskonałości, którą wspólnie wytyczyliśmy"" - napisała Mogherini. Była szefowa unijnej dyplomacji pełniła funkcję rektorki przez pięć lat. Federica Mogherini Źródło: JULIEN WARNAND/EPA/PAP Włoszka dodała, że jest ""dumna z osiągnięć uczelni oraz wdzięczna za zaufanie, szacunek i wsparcie, jakie okazali jej i nadal okazują studenci, wykładowcy, pracownicy i absolwenci Kolegium i Akademii"". List w podobnym tonie Mogherini wysłała wcześniej również do pracowników, studentów i absolwentów Kolegium. Mogherini: mam pełne zaufanie do wymiaru sprawiedliwości Mogherini napisała też, że ma pełne zaufanie do wymiaru sprawiedliwości i zapowiedziała pełną współpracę ze służbami. Była szefowa unijnej dyplomacji, która w środę usłyszała zarzuty korupcyjne, jest osobą objętą śledztwem nadzorowanym przez Prokuraturę Europejską (EPPO) i dotyczącym przyznania przez UE kontraktu na szkolenie przyszłych dyplomatów w Kolegium Europejskim. Mowa o finansowanym ze środków unijnych programie Akademii Dyplomatycznej UE, w ramach którego organizowane są trwające dziewięć miesięcy szkolenia dla młodszych dyplomatów z państw członkowskich. Po przeprowadzeniu procedury przetargowej Europejska Służba Działań Zewnętrznych (ESDZ) przyznała prowadzenie programu w latach 2021-22 Kolegium Europejskiemu w Brugii. Dochodzenie ma wykazać, czy pracownicy uczelni zostali z wyprzedzeniem poinformowani o kryteriach wyboru w ramach procedury przetargowej i mieli wystarczające powody, by sądzić, że otrzymają zlecenie na realizację projektu przed oficjalną publikacją ogłoszenia o przetargu przez ESDZ. Poza Mogherini zarzuty dotyczące oszustwa, korupcji w zamówieniach publicznych, konfliktu interesów oraz naruszenia tajemnicy zawodowej usłyszeli także wysoki rangą urzędnik Komisji Europejskiej i były sekretarz generalny ESDZ - Stefan Sannino oraz zastępca dyrektora Kolegium Europejskiego. We wtorek belgijska policja przeszukała budynki siedziby europejskiej służby dyplomatycznej, kampusu Kolegium Europejskiego w Brugii oraz domy podejrzanych. Cała trójka została zatrzymana, a następnie wyszła z aresztu za kaucją. EPPO powierzyła prowadzenie dochodzenia sędziemu śledczemu w Ypres we Flandrii Zachodniej - belgijskiej prowincji, w której znajduje się Brugia. OGLĄDAJ: TVN24 HD"
Świat,Zginęło już ponad 800 osób. Katastrofa bardziej zabójcza przez wylesianie?,https://tvn24.pl/tvnmeteo/swiat/indonezja-zginelo-ponad-800-osob-katastrofa-bardziej-zabojcza-przez-wylesianie-st8785850?source=rss,"Thu, 04 Dec 2025 15:22:05 GMT","Indonezyjskie służby wciąż znajdują kolejne ciała ofiar powodzi i osuwisk Źródło: Basaras/Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link W zeszłym tygodniu indonezyjską wyspę Sumatra nawiedziły powodzie i osuwiska wywołane przez silne opady przyniesione przez cyklon. Najsilniej dotknęły one prowincje Aceh, Sumatra Północna i Sumatra Zachodnia. Służby cały czas odnajdują kolejne ciała - według rządowych danych w czwartek liczba ofiar śmiertelnych wzrosła do 836. Poprzednio informowaliśmy o 804 zabitych. Setki osób wciąż uważane są za zaginione. Organizacje ekologiczne alarmują, władze mają zbadać sprawę Organizacje ekologiczne uważają, że tak duża liczba ofiar to wynik nie tylko potęgi żywiołu, ale także działalności człowieka. Twierdzą, że do katastrofy przyczyniły się wycinka lasów i górnictwo, powołując się na zdjęcia kłód wyrzuconych na brzeg, które wywołały publiczne oburzenie. David Gaveau, założyciel organizacji Nusantara Atlas badającej wylesianie w Azji Południowo-Wschodniej, zauważył, że od 2001 na Sumatrze wycięto 4,4 miliona hektarów lasów. W związku z tymi doniesieniami minister leśnictwa Raja Juli Antoni poinformował parlament, że rząd dokona przeglądu sposobów zarządzania lasami, rozważy wstrzymanie wydawania nowych zezwoleń i cofnie licencje podmiotom naruszającym przepisy odnośnie wycinki drzew. Minister energii Bahlil Lahadalia zapowiedział natomiast, że w przypadku złamania prawa również pozwolenia na wydobycie mogą zostać cofnięte. Niektóre firmy posiadające zezwolenia górnicze poparły działania rządu. Jedną z nich jest PT Agincourt Resources, która operuje kopalnią złota Martabe. - Jesteśmy gotowi dostarczyć niezbędnych danych i informacji oraz w pełni poprzeć każdy etap nadzoru zgodnie z przepisami - przekazał rzecznik firmy. Eddy Martono, przewodniczący Indonezyjskiego Stowarzyszenia Producentów Oleju Palmowego (GAPKI), powiedział agencji Reuters, że nie wie nic o tym, by którykolwiek z członków organizacji był przesłuchiwany przez władze. W Indonezji dochodzi do intensywnego wylesiania Źródło: PAP/EPA/HOTLI SIMANJUNTAK Wiele rejonów wciąż odciętych od świata W czwartek wieczorem lokalnego czasu służby przekazały, że dotarły do wielu miejsc w prowincji Aceh, które przez wiele dni były odcięte od świata, takich jak regencja Aceh Tamiang. Jej mieszkańcy ostrzegli służby, że pod błotem i gruzami wciąż może znajdować się wiele ciał. W czwartek dostęp do regencji Środkowy Aceh i Bener Mariah nadal pozostawał jednak zablokowany. - Będziemy nadal otwierać dostęp do dróg lądowych, aby w Aceh nie było już obszarów odizolowanych od szlaków lądowych - powiedział reporterom Abdul Muhari, rzecznik agencji zarządzania kryzysowego. Dodał, że do trudno dostępnych miejsc pomoc będzie dostarczana drogą lotniczą. Władze starają się przywrócić dostęp do prądu oraz zapewnić dostawy paliwa i gazu do prowincji najbardziej dotkniętych przez żywioł. DOWIEDZ SIĘ WIĘCEJ: Nie żyją tysiące osób. To może być nowa norma"
Świat,Prywatna wyspa Epsteina. Ujawniono nieznane zdjęcia,https://tvn24.pl/swiat/usa-zdjecia-i-filmy-z-prywatnej-wyspy-jeffreya-epsteina-ujawnione-przez-demokratow-st8785469?source=rss,"Thu, 04 Dec 2025 14:11:10 GMT","Prywatna wyspa Jeffrey'a Epsteina. Ujawniono zdjęcia i filmy Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link 19 listopada prezydent Donald Trump podpisał ustawę nakazującą upublicznienie akt rządowych dotyczących zmarłego skazanego przestępcy seksualnego Jeffreya Epsteina. Ta decyzja stanowiła przełom w trwającym od wielu miesięcy sporze na temat ich ujawnienia. Jak wskazuje CNN, wydarzyć się to może w ciągu kilku dni. Tymczasem już w środę zdjęcia i filmy z prywatnej wyspy Little St James, która niegdyś należała do Jeffreya Epsteina, zostały upublicznione przez członków Partii Demokratycznej. Zdaniem amerykańskich mediów ta publikacja ma wywrzeć presję na wymiar sprawiedliwości, by przyspieszyć ujawnienie reszty rządowych dokumentów. Jak relacjonuje BBC, tego samego dnia pięciu członków Kongresu zwróciło się z prośbą do prokurator generalnej Pam Bondi o podanie daty planowanej publikacji akt. Prywatna wyspa Epsteina Demokratyczny kongresmen Robert Garcia ocenił, że zdjęcia te stanowią ""niepokojący wgląd"" w świat Epsteina. Materiały, zarówno nagrania, jak i fotografie, zostały przekazane członkom Komisji Nadzoru z Izby Reprezentantów przez organy ścigania z należących do Stanów Zjednoczonych Wysp Dziewiczych, gdzie znajduje się wyspa Little St James. Jak podkreśla CNN, zdjęcia te ""rzucają nowe światło na miejsce, które przez dekady było epicentrum wykorzystywania seksualnego młodych dziewcząt i kobiet"" przez nieżyjącego już przestępcę. Wyspa Epsteina. Nieujawnione wcześniej zdjęcia Źródło: Reuters Co widać na zdjęciach i nagraniach, które pokazano publicznie po raz pierwszy? Na niewielkiej wyspie widoczna jest luksusowa rezydencja z basenem, przypominająca ośrodek wypoczynkowy z widokiem na ocean. Wyspa należąca do Jeffreya Epsteina Źródło: Reuters Zdjęcia ukazują kilka sypialni, łazienek, a także m.in. pokój z maskami na ścianie, w którym znajduje się fotel wyglądający jak dentystyczny. Wnętrza nieruchomości na wyspie Epsteina Źródło: Reuters Zdjęcia te, jak precyzuje ""NYT"", dają wgląd w życie Epsteina na odludnych wyspach, które ""wykorzystywał jako osobistą kryjówkę"" i na które miał ""sprowadzać dziewczynki nawet w wieku 11 lat"". Demokraci upubliczniają zdjęcia z wyspy Epsteina Źródło: Reuters Jednak jak zauważa dziennik, ""zdają się ujawniać niewiele nowych informacji"" na temat samego zmarłego finansisty. Przedstawiają bowiem dość skromnie urządzone sypialnie, a najbardziej kontrowersyjne zdjęcie pomieszczenia z fotelem dentystycznym i maskami, może mieć proste wytłumaczenie - ostatnia dziewczyna Jeffreya Epsteina, Karyna Shuliak, była dentystką. Prywatna wyspa zmarłego finansisty Źródło: Reuters Jak wskazują osoby odpowiedzialne za środową publikację zdjęć, zostały one wybrane z szerszego zbioru. Tymczasem jak ocenia ""NYT"", ustawa, którą podpisał prezydent, zawiera ""istotne wyjątki"", w tym przepis chroniący departament przed ujawnianiem akt związanych z trwającymi śledztwami, co mogłoby oznaczać, że wiele dokumentów mimo ujawnienia wciąż pozostałoby poufnych. OGLĄDAJ: TVN24 HD"
Świat,"""Jak dwie krople wody"". Ukraiński dziennikarz miał spotkać nieślubną córkę Putina",https://tvn24.pl/swiat/nagranie-z-paryza-to-ma-byc-nieslubna-corka-putina-st8785216?source=rss,"Thu, 04 Dec 2025 14:02:52 GMT","Dziennikarz twierdzi, że odnalazł nieślubną córkę Putina Źródło: TSN Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Kluczowe fakty: Rosyjskie niezależne media jeszcze w 2020 roku poinformowały, że Władimir Putin ma nieślubną córkę ze Swietłaną Kriwonogich. Dziennikarze programu TSN ukraińskiej telewizji 1+1 ustalili, że młoda kobieta mieszka w Paryżu i pracuje w galerii obrazów. Rozmówczyni Dmytra Swiatnenki nie odpowiadała na pytania, nie potwierdziła, że jest córką Putina, ale także temu nie zaprzeczyła. Redakcja portalu TSN we wstępie do reportażu z Paryża informuje, że ""w stolicy Francji mieszka córka jednej z najbogatszych Rosjanek, Swietłany Kriwonogich i dyktatora Władimira Putina, o imieniu Liza, którą w języku francuskim nazywają Louise"". ""Dziewczyna, która ma być podobna do rosyjskiego przywódcy 'jak dwie krople wody', pracuje w jednej z małych galerii obrazów"" - stwierdza. Dziennikarz TSN Dmytro Swiatnenko relacjonuje w swoim materiale, że wspomniana galeria artystyczna znajduje się w 20. dzielnicy Paryża, daleko od popularnych szlaków turystycznych. ""Są tu tylko dwa niewielkie pomieszczenia, w których na wystawach sprzedażowych można umieścić do 20 obrazów"" - mówi. ""Twarz uderzająco podobna do Władimira Putina"" Swiatnenko mówił, że w środę odbyło się otwarcie kolejnej wystawy, na której obecna była domniemana córka Putina. ""Przez zaparowane szyby galerii początkowo trudno ją było dostrzec. W pomieszczeniu było około dziesięciu osób, które, popijając napoje alkoholowe, oglądały obrazy. W pewnym momencie w oknie pojawiła się twarz uderzająco podobna do Władimira Putina"" - relacjonuje ukraiński dziennikarz. Nieślubna córka Władimira Putina? Ujęcie z materiału TSN Źródło: TSN Zwiedzający zaczęli opuszczać wystawę po godzinie 21. Jednak w pomieszczeniu wciąż było kilka osób, w tym młoda kobieta i nieznany mężczyzna, który prawdopodobnie był jej ochroniarzem. DOWIEDZ SIĘ WIĘCEJ: Kobiety Putina wychodzą z cienia Około godziny 23 pozostali pracownicy galerii wyszli na zewnątrz. Wśród nich była domniemana córka rosyjskiego przywódcy. Ma kilka pytań Na jej drodze pojawił się dziennikarz TSN, który powiedział, że ""jest z Ukrainy i ma do niej kilka pytań"". Na początku rozmowy kobieta, która miała część twarzy zakrytą szalikiem, oznajmiła, że ""nie wyraziła zgody na nagrywanie"". ""Kijów teraz jest bez prądu. I w tych sekundach ogłoszono alarm powietrzny. My też nie dawaliśmy na to zgody"" - odparł dziennikarz. Dopytywał, ""jak odniesie się do polityki swojego ojca i czy go wspiera""? ""A co ja mam z tym wspólnego?"" - odparła. Domniemana córka Putina na ulicach Paryża. Ujęcie z materiału TSN Źródło: TSN ""To jest pani ojciec. Przynajmniej może pani teraz do niego zadzwonić i powiedzieć: ""Tato, przestań ostrzeliwać Kijów"" - mówił Swiatnenko. ""No jasne"" - padła odpowiedź. ""Może pani przyjechać do Kijowa i działać jak system obrony przeciwlotniczej, lepszy niż jakiekolwiek Patrioty. Albo pojechać teraz do Pokrowska, żeby cały ten dramat się skończył"" - mówił dalej dziennikarz. ""Wyobraża pan sobie, że już jadę?"" - odpowiedziała. Zaoferował też, że ""kupi jej bilet na samolot"". ""Nie mogę pomóc, bardzo mi przykro"" - odparła. DOWIEDZ SIĘ WIĘCEJ: Córki Władimira Putina na ukraińskiej liście sankcji Nie potwierdziła i nie zaprzeczyła Swiatnenko zauważył, że w czasie rozmowy mężczyzna, który stał z lewej strony młodej kobiety, przeszedł na prawą stronę, jeden szedł z tyłu, a trzeci - z lewej strony. Ocenił, że byli to funkcjonariusze służb. Dziennikarz dodał, że jego rozmówczyni nie potwierdziła, że jest córką Putina, ale też temu nie zaprzeczyła. Rosyjskie niezależne media jeszcze w 2020 roku poinformowały, że Putin ma nieślubną córkę ze Swietłaną Kriwonogich, która pochodzi z Petersburga. Niezależny portal Projekt utrzymywał, że urodziła się ona w 2003 roku i ma na imię Liza. Pisząc o Kriwonogich dziennikarze portalu, którego redaktor naczelny Roman Badanin wyjechał z Rosji w obawie przed aresztowaniem (sam serwis został uznany przez władzę za ""organizację niepożądaną""), ujawnili, że Swietłana jest jedną z akcjonariuszek banku Rossija, figurującego na liście sankcji USA. OGLĄDAJ: TVN24 HD"
Świat,"Sikorski o kierunku Rosji. ""W stronę agresji""",https://tvn24.pl/swiat/radoslaw-sikorski-o-kierunku-rosji-w-strone-agresji-st8785541?source=rss,"Thu, 04 Dec 2025 13:57:43 GMT","32. Rada Ministerialna OBWE w Wiedniu Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link - Dzisiejsza Rosja jest bardziej agresywna niż Związek Sowiecki w latach 70., kiedy powołano Konferencję Bezpieczeństwa i Współpracy w Europie - ocenił w czwartek w Wiedniu szef MSZ Radosław Sikorski. Rosja zmierza dziś od demokracji w stronę totalitaryzmu, od koegzystencji w stronę agresji - dodał. - W polityce, także międzynarodowej, równie ważne jak to, gdzie jesteśmy, jest to, dokąd zmierzamy - mówił w wystąpieniu na sesji plenarnej 32. Rady Ministerialnej Organizacji Bezpieczeństwa i Współpracy w Europie (OBWE). Jak powiedział Sikorski, ""Akt Końcowy z Helsinek (który ostatecznie doprowadził do utworzenia OBWE - red.) był możliwy, ponieważ wtedy (w 1975 roku - red.) blok sowiecki i sam Związek Radziecki zmierzały w odpowiednim kierunku: z dala od totalitaryzmu i eksportu rewolucji, a w kierunku reform"". Sikorski: Rosja zmierza w przeciwnym kierunku - Naszym problemem jest to, że Rosja zmierza dziś w przeciwnym kierunku, od demokracji w stronę totalitaryzmu, od koegzystencji w stronę agresji - zaznaczył szef MSZ. Przypomniał, że Kreml kontynuuje agresję przeciw Ukrainie i prowadzi wojnę hybrydową przeciw pozostałej części Europy. - Ostatnio działania te eskalowały - powiedział, podając przykład wysłania w polską przestrzeń powietrzną dronów i pokazując zdjęcie jednego z nich. - Tylko dzięki brakowi kompetencji udało się uniknąć ofiar niedawnego podłożenia przez Rosję bomb pod kolej w Polsce - powiedział Sikorski. Zwrócił się też do słuchaczy, mówiąc, że ""ta sala (w której zorganizowano sesję plenarną Rady Ministerialnej OBWE - red.) nie powinna być miejscem dla tych, którzy chcą odbudować imperium zła"". Akty dywersji w Polsce W czasie weekendu 15-16 listopada na trasie Warszawa-Dorohusk doszło do dwóch aktów dywersji. W miejscowości Mika (woj. mazowieckie, pow. garwoliński) eksplozja ładunku wybuchowego zniszczyła tor kolejowy. W innym miejscu, niedaleko stacji kolejowej Gołąb (pow. puławski, woj. lubelskie), pociąg z 475 pasażerami musiał nagle hamować z powodu uszkodzonej linii kolejowej. W nocy z 9 na 10 września w trakcie nocnego ataku Federacji Rosyjskiej na Ukrainę polska przestrzeń powietrzna została wielokrotnie naruszona przez drony. Uruchomiono procedury obronne. Drony, które stanowiły bezpośrednie zagrożenie, zostały zestrzelone przez polskie i sojusznicze lotnictwo. To pierwszy raz w nowoczesnej historii Polski, kiedy w przestrzeni powietrznej kraju Siły Powietrzne użyły uzbrojenia. OBWE skupia 57 państw z Europy i Azji Środkowej. Dąży do umacniania bezpieczeństwa i współpracy w regionie, zajmując się trzema wymiarami bezpieczeństwa: polityczno-wojskowym, gospodarczo-ekologicznym i ludzkim: prawami człowieka i demokracją. Organizacja Bezpieczeństwa i Współpracy w Europie (OBWE) Źródło: PAP/Maria Samczuk, Maciej Zieliński Mimo apeli m.in. Polski i Ukrainy o wydalenie Rosji z OBWE kraj ten nadal jest jednym z członków organizacji."
Świat,"Pojechała do Berlina. Trafiła do aresztu, jej dzieci do ośrodka. Nie spędzą razem świąt",https://tvn24.pl/swiat/pojechala-do-berlina-trafila-do-aresztu-jej-dzieci-do-osrodka-nie-spedza-razem-swiat-st8785011?source=rss,"Thu, 04 Dec 2025 13:56:49 GMT","Gdy pani Anna wybrała się na wycieczkę do Berlina, zatrzymały ją niemieckie służby. Źródło: Felix Marx/Shutterstock Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Kluczowe fakty: Historię pani Anny opisywaliśmy w TVN4+. Kobieta jest ścigana przez USA w związku z podejrzeniem uprowadzenia trójki swoich dzieci. Polski sąd uznał jednak, że nie popełniła przestępstwa i odmówił wydania jej Stanom Zjednoczonym. Gdy wybrała się na wycieczkę do Berlina, zatrzymały ją niemieckie służby. Teraz przebywa w areszcie, a jej dzieci w placówce opiekuńczej. Standardowo postępowanie ekstradycyjne trwa 40 dni, ale amerykańska prokuratura zawnioskowała o przedłużenie terminu o 20 dni. Niemiecki sąd się na to zgodził. Ta decyzja niemieckiego sądu oznacza, że święta Bożego Narodzenia trójka dzieci w wieku od 9 do 14 lat spędzi w Niemczech, w ośrodku Jugendamt, czyli niemieckiego urzędu ds. młodzieży. Pochodząca ze Szczecina pani Anna od ponad miesiąca przebywa w niemieckim areszcie. Trójka jej dzieci jest w ośrodku opieki zastępczej Jugendamt w Greifswaldzie. Czekają tam na decyzję, pod czyją opiekę trafią. - Postępowanie przeciąga się, wnuki mają dość - ocenia babcia, pani Maria. - Mama powiadomiła je, że muszą jeszcze wytrzymać, bo prawdopodobnie cały grudzień i część stycznia spędzą w placówce. Propozycja posiedzenia: 8 stycznia - Niemiecki sąd rodzinny zaproponował, by posiedzenie w sprawie dzieci odbyło się 8 stycznia - informuje obrońca kobiety mecenas Krzysztof Peśla. - Sąd uzasadnia, że chce poczekać na wynik procesu o ekstradycję - tłumaczy prawnik. W odpowiedzi na nasze pytania dyrektor Sądu Rejonowego w Rostocku nie wskazuje konkretnej daty rozprawy. Stephan Loheit pisze jedynie, że zastosowano tryb przyspieszony. ""Dalsze postępowanie będzie zależało od oświadczeń stron i zostanie rozstrzygnięte przez niezawisłe sądownictwo"" - dodaje. Jak wyjaśnia dyrektor, ocena stanu prawnego i sposób prowadzenia procesu, na przykład ustalanie harmonogramu, należy do obowiązków przewodniczącego składu orzekającego. ""Jego działalność jest objęta szczególną ochroną na mocy art. 97 ust. 1 Ustawy Zasadniczej Republiki Federalnej Niemiec, gwarantującą jego niezależność zawodową i osobistą"" - tłumaczy. Stąd ""zabrania się jakiegokolwiek wpływu na orzeczenia merytoryczne i proceduralne""."
Świat,"Trzęsienie ziemi w Anglii. ""Jakby nastąpiła podziemna eksplozja""",https://tvn24.pl/tvnmeteo/swiat/anglia-trzesienie-ziemi-jakby-nastapila-podziemna-eksplozja-st8785409?source=rss,"Thu, 04 Dec 2025 12:39:16 GMT","Trzęsienie ziemi niedaleko Kalifornii Źródło: Cable News Network Inc. All rights reserved 2024 Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Według Brytyjskiej Służby Geologicznej (BGS) do trzęsienia ziemi doszło w środę około godziny 23.23 lokalnego czasu. Do wstrząsu o magnitudzie 3,3 doszło tuż przy wybrzeżu Silverdale w hrabstwie Lancashire na głębokości blisko trzech kilometrów. Trzęsienie było odczuwalne nie tylko w Lancashire, lecz także w południowej części Lake District, w tym w miastach Kendal i Ulverston w promieniu około 20 kilometrów od epicentrum. Jak relacjonują brytyjskie media, noc ze środy na czwartek była niespokojna dla mieszkańców północno-zachodnich regionów Anglii. Czuli oni, ""jakby nastąpiła podziemna eksplozja"", która była ""tak potężna, że dom zaczął się trząść"". Serwis Volcano Discovery, który zbiera dane między innymi o trzęsieniach ziemi, otrzymał ponad 1100 zgłoszeń od osób będących w pobliżu epicentrum. Większość z nich dotyczyła ""słabych"" i ""lekkich"" wstrząsów. Trzęsienia ziemi w Wielkiej Brytanii. Jak często się zdarzają Dziennik ""The Guardian"" powołujący się na dane BGS podaje, że rocznie w Wielkiej Brytanii odnotowuje się około 200-300 trzęsień ziemi, ale tylko ok. 10 procent z nich są odczuwalne. Pozostałe są rejestrowane przez niezwykle czułe instrumenty pomiarowe. Ostatnie trzęsienie ziemi na Wyspach Brytyjskich o magnitudzie wyższej niż 3.3 miało miejsce 20 października tego roku w Szkocji, niedaleko Pubil w regionie Glen Lyon."
Świat,"""Chodzi o człowieczeństwo"". Zgromadzenie Ogólne ONZ apeluje",https://tvn24.pl/swiat/ukrainskie-dzieci-deportowane-do-rosji-zgromadzenia-ogolnego-onz-podjelo-rezolucje-domaga-sie-powrotu-maloletnich-st8784958?source=rss,"Thu, 04 Dec 2025 12:35:23 GMT","Ewakuacja dzieci z obwodu donieckiego. Ukraińska policja publikuje nagranie Źródło: Narodowa Policja Ukrainy Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Zgromadzenie Ogólne ONZ wyraziło głębokie zaniepokojenie losem dzieci rozdzielonych od rodzin od 2014 roku, w tym dzieci przesiedlonych na terytoria okupowane lub deportowanych do Rosji, nazywając te działania naruszeniem Konwencji Genewskich. W rezolucji zażądano, aby Rosja ""zapewniła natychmiastowy, bezpieczny i bezwarunkowy powrót wszystkich ukraińskich dzieci, które zostały przymusowo przesiedlone lub deportowane"" od początku wojny. Dokument wzywa też Moskwę do zaprzestania deportacji, rozdzielania rodzin, wymuszania zmiany obywatelstwa, adopcji i ""indoktrynacji"", a także apeluje do sekretarza generalnego ONZ o zintensyfikowanie działań w celu zlokalizowania dzieci i zapewnienia dostępu międzynarodowym organizacjom monitorującym i humanitarnym. Rezolucja wspiera również globalne inicjatywy mające na celu ich rehabilitację, reintegrację oraz dostęp do opieki zdrowotnej, pomocy psychospołecznej i edukacji. Za przyjęciem rezolucji głosowało 91 państw, 12 było przeciw, a 57 wstrzymało się od głosu. Dokument udało się przyjąć dzięki temu, że poparcie dla niego przekroczyło wymaganą większość dwóch trzecich głosów. ""Chodzi o człowieczeństwo"" Otwierając sesję, przewodnicząca Zgromadzenia Ogólnego ONZ Annalena Baerbock opisywała dramat porwanych nieletnich. - Wyobraź sobie, że jesteś 16-latkiem, gdy nagle żołnierze uzbrojeni w karabiny maszynowe wpadają do twojego domu. To, czego jesteśmy świadkami, to nie tylko tragedia niektórych dzieci, ale naruszenie prawa międzynarodowego – mówiła, powołując się na artykuł 49 Czwartej Konwencji Genewskiej. Przedstawiając projekt rezolucji, wiceminister spraw zagranicznych Ukrainy Mariana Beca powiedziała, że chodzi ""nie o politykę, chodzi o człowieczeństwo"". Podkreśliła, że ""co najmniej 20 tysięcy ukraińskich dzieci zostało deportowanych do Rosji"", a ""ani jedno nie powinno być rozdzielane z rodziną"". Maria Zabołocka ze stałego przedstawicielstwa Rosji przy ONZ przekonywała, że ""każdy głos za rezolucją to poparcie dla kłamstw, wojny i konfrontacji"". W marcu 2023 roku Międzynarodowy Trybunał Karny (MTK) w Hadze wydał nakaz aresztowania prezydenta Rosji Władimira Putina oraz rosyjskiej komisarz do spraw dzieci Marii Lwowej-Biełowej, oskarżając ich o ""domniemane zbrodnie wojenne w postaci deportacji dzieci z okupowanych terytoriów Ukrainy do Federacji Rosyjskiej"". We wrześniu tego roku agencja Reutera pisała, że Rosja nasila ""reedukację"" dzieci, które zostały deportowane z Ukrainy po inwazji w 2022 roku. Dzięki badaniu sfinansowanemu przez Stany Zjednoczone zidentyfikowano ponad 210 miejsc, do których przewieziono ukraińskie dzieci. Agencja informowała o wysyłaniu ich na szkolenia wojskowe, do produkcji dronów lub na przymusową reedukację. OGLĄDAJ: Porwane dzieci Ukrainy"
Świat,"Były amerykański żołnierz odsiedzi w Rosji dziesięć lat. ""Jestem ofiarą""",https://tvn24.pl/swiat/rosja-dodatkowe-dwa-lata-wiezienia-dla-bylego-amerykanskiego-zolnierza-roberta-gilmana-st8784603?source=rss,"Thu, 04 Dec 2025 12:10:17 GMT","Robert Gilman w sądzie w Woroneżu Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Robert Gilman jest jednym z co najmniej dziewięciu Amerykanów nadal pozostających w rosyjskich więzieniach po wymianach więźniów między Stanami Zjednoczonymi a Rosją w 2024 roku i na początku tego roku - podała agencja Reutera. Sąd w Woroneżu nałożył w środę karę dwóch dodatkowych lat pozbawienia wolności na Gilmana. Były żołnierz amerykańskiej piechoty morskiej odbywa w Rosji ośmioletni wyrok. Robert Gilman na rozprawie sądowej w Woroneżu Źródło: Reuters Bójka w pociągu Popularna rosyjska gazeta ""Komsomolskaja Prawda"" przypomniała, że historia Gilmana w Rosji zaczęła się w styczniu 2022 roku, kiedy w pociągu, jadącym z Suchumi (stolica separatystycznej Abchazji w Gruzji) do Moskwy, ""wszczął pijacką awanturę"". Według doniesień gazety Amerykanin został wówczas wyprowadzony z pociągu na stacji w Woroneżu. ""W komisariacie policji kilkakrotnie kopnął funkcjonariusza, za co otrzymał pierwszy wyrok - 4,5 roku kolonii karnej. W sądzie okazał skruchę i obiecał więcej tak nie robić, ale nie dotrzymał słowa"" - podał dziennik. DOWIEDZ SIĘ WIĘCEJ: Świat zobaczył go po raz pierwszy od tygodni Jeden ze świadków zdarzenia w komisariacie mówił dziennikarzom, że Gilman ""był bardzo pijany"". Przy sprawdzeniu dokumentów okazało się, że jego wiza rosyjska wygasła pod koniec 2021 roku. - Jestem niewinny - mówił Gilman do dziennikarzy, kiedy zapadł wyrok. - Jestem ofiarą represji politycznych. Jeśli możecie mi pomóc, opowiedzcie moją historię, aby inni cudzoziemcy nie ucierpieli z rąk tego państwa - apelował. Po skazaniu Amerykanina jego obrońca Walerij Iwannikow powiedział gazecie ""Kommiersant"", że wyrok zostanie zaskarżony. I że obrona planuje zwrócić się do władz USA w celu rozpoczęcia procedury wymiany. W maju 2023 roku Sąd apelacyjny w Woroneżu uwzględnił apelację obrony Gilmana i skrócił karę do trzech i pół roku więzienia. Ale na tym nie koniec. Kolejny wyrok We wrześniu 2023 roku, w czasie odbywania kary w kolonii karnej w centrum Woroneża, Amerykanin miał użyć siły wobec funkcjonariusza więziennego. ""Kommiersant"" poinformował wówczas, że Gilman przypuścił także atak na śledczego, znajdującego się na terenie kolonii. W październiku zeszłego roku Gilman został oskarżony o nowe przestępstwa i skazany przez sąd rejonowy w Woroneżu na siedem lat kolonii o zaostrzonym rygorze. Robert Gilman na sali sądowej (7.10.2024) Amerykanin nie podważał zarzutów, twierdził jednak, że był prześladowany w kolonii, a śledczy sprowokował go do ataku. Obrona wniosła wówczas apelację, ale została ona odrzucona, a sąd wyższej instancji - obwodowy - przedłużył karę do ośmiu lat więzienia. Najnowsze przedłużenia kary - o dwa lata - sąd orzekł za napaść na funkcjonariusza więziennego. OGLĄDAJ: TVN24 HD"
Świat,"Obława na migrantów podczas mistrzostw świata? ""Prezydent nie wyklucza niczego""",https://tvn24.pl/swiat/usa-mozliwa-oblawa-na-migrantow-podczas-mistrzostw-swiata-w-2026-roku-prezydent-nie-wyklucza-niczego-st8784616?source=rss,"Thu, 04 Dec 2025 12:05:04 GMT","Agenci ICE przeprowadzili nalot na imigrantów w fabryce Hyundai Źródło: CNN Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Szef zespołu Białego Domu ds. organizacji piłkarskich mistrzostw świata Andrew Giuliani odpowiadał w środę na pytania zagranicznych dziennikarzy dotyczące organizacji przyszłorocznego mundialu w Stanach Zjednoczonych, Kanadzie i Meksyku. Niemal wszystkie pytania dotyczyły obaw kibiców i turystów, dotyczących wjazdu do USA w związku z zaostrzeniem polityki imigracyjnej, w tym z wprowadzeniem całkowitego zakazu wjazdu dla obywateli - jak to ujął prezydent Donald Trump - ""krajów Trzeciego Świata"". CZYTAJ RÓWNIEŻ: Bezprecedensowe zachowanie prezydenta USA na ceremonii medalowej po finale klubowych mistrzostw świata 2025 Giuliani przyznał, że liczba krajów objętych zakazem prawdopodobnie zostanie zwiększona z obecnych 19 krajów (w tym Haiti i Iranu, które zakwalifikowały się do mistrzostw). Przekonywał jednak, że twierdzenia, jakoby USA pod rządami Trumpa były nieprzyjazne dla przybyszów z zagranicy, to ""fikcja"". Władze nie wykluczają operacji służb imigracyjnych - Prezydent chce zapewnić, by ludzie mogli wjeżdżać do Stanów Zjednoczonych legalnie. W ten sposób możemy zapewnić, że mistrzostwa będą bezpieczne - argumentował Giuliani. Zapewnił, że rozporządzenie Trumpa o zamknięciu granic dla obywateli niektórych państw zawiera wyjątki, co umożliwi przyznanie wiz uczestnikom turnieju z Haiti i Iranu. Tego samego nie powiedział jednak o kibicach tych drużyn. W odniesieniu do wcześniejszych wypowiedzi sekretarz bezpieczeństwa krajowego Kristi Noem o możliwości przeprowadzania operacji służb imigracyjnych ICE przeciw migrantom na stadionach, Giuliani nie wykluczył takich działań. - Rozmawiamy o tym cały czas. Jedno jest pewne, prezydent nie wyklucza niczego, co mogłoby poprawić bezpieczeństwo amerykańskich obywateli - zaznaczył. Donald Trump podczas spotkania Zespołu Zadaniowego Białego Domu ds. Mistrzostw Świata FIFA 2026 Źródło: PAP/EPA/FRANCIS CHUNG / POOL Giuliani: jeśli chodzi o słowa prezydenta... Syn byłego burmistrza Nowego Jorku, Rudy'ego Giulianiego, bronił też wcześniejszych wypowiedzi Trumpa, który nazwał niektóre kraje uczestniczące w mistrzostwach ""dziurami"", a we wtorek powiedział, że Somalia jest ""do bani"" (ang. stinks - co można tłumaczyć także jako ""śmierdzi"") i że nie chce imigrantów z tego kraju w USA. - Jeśli chodzi o słowa prezydenta, to jest pod tym względem wyjątkowy. Jest nowojorczykiem, jak ja. I my czasami mówimy trochę inaczej niż wymuskani politycy, ale myślę, że właśnie dlatego udało mu się naprawdę trafić do serc tak wielu Amerykanów, ponieważ jest wobec nich całkowicie szczery - powiedział szef zespołu Białego Domu ds. organizacji piłkarskich mistrzostw świata. Giuliani mówił też, że kibice przybywający na turniej będą traktowani priorytetowo przy rozpatrywaniu wniosków wizowych. Dodał, że administracja Trumpa już znacząco skróciła czas oczekiwania na wizy, a szczególnie dotyczy to wniosków obywateli państw, których fani licznie spodziewani są na stadionach. Wymienił w tym kontekście Argentynę, Brazylię i Ekwador. W tym ostatnim przypadku czas oczekiwania na rozmowę w konsulacie w sprawie wizy spadł z ośmiu do dwóch miesięcy, zaś w 80 procent państw czas ten wynosi maksymalnie cztery tygodnie. Pytany o groźby Trumpa, że odbierze prawo do organizacji meczów miastom takim jak Boston i Los Angeles, których władze nie współpracują ze służbami imigracyjnymi przy zatrzymaniach imigrantów nielegalnie przebywających w USA, Giuliani zasugerował, że takie zmiany nie są spodziewane. Zaznaczył, że w uchwalonej ustawie budżetowej przewidziano dodatkowe środki dla 11 miast-organizatorów, niezależnie od ich polityki. - Ale prezydent (...) chce, żeby mundial był bezpiecznym doświadczeniem nie tylko dla mieszkańców tych miast, ale także dla tych, którzy przyjadą. Prezydent chce, by Nowy Jork, Seattle czy Houston pokazały się z jak najlepszej strony. Nie chce sytuacji, w której (miasta te) będą konfrontowane, powiedzmy, z przemocą lub potencjalnymi problemami - powiedział. OGLĄDAJ: TVN24 HD"
Świat,"""Deweloperzy weszli w branżę pokojową""",https://tvn24.pl/swiat/negocjacje-w-sprawie-ukrainy-deweloperzy-weszli-w-branze-pokojowa-st8784824?source=rss,"Thu, 04 Dec 2025 11:13:56 GMT","Dr Eberhardt: deweloperzy weszli w branżę pokojową Źródło: TVN24 Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Dr Adam Eberhardt, wicedyrektor Studium Europy Wschodniej Uniwersytetu Warszawskiego, komentując w TVN24 przebieg rozmów w sprawie pokoju w Ukrainie, zauważył, że ""deweloperzy weszli w branżę pokojową"". Adam Eberhardt Źródło: TVN24 Przypomniał, że Steve Witkoff, który uczestniczył w niedzielnych rozmowach na Kremlu, dorobił się fortuny na rynku nieruchomości, podobnie jak prezydent USA Donald Trump. W tle negocjacji również może toczyć się biznes - donosiły media. - Przedstawiciele władz rosyjskich, którzy, i to było widoczne przy okazji tych rozmów, bardzo wyraźnie starają się zbudować i u Witkoffa, i u (Jareda) Kushnera takie poczucie, że na tym pokoju może Ameryka jakoś zarobić - mówił. - Każdy gra tak, jak boisko pozwala i dobrze chyba Rosjanie zdiagnozowali, że z punktu widzenia administracji Trumpa to jest coś, co działa - ocenił dr Eberhardt. ""Nie ma żadnych perspektyw na dogadanie się"" Ekspert zauważył, że Putin spóźnił się na spotkanie z amerykańską delegacją o dwie i pół godziny, aby, jak powiedział, ""pokazać, jaki tutaj jest układ sił i niech goście trochę poczekają, to wtedy trochę rozmiękną i bardziej docenią możliwość późniejszych rozmów"". - Na tym etapie nie ma żadnych właściwie perspektyw dogadania się stron w sprawie zakończenia wojny, bo Rosja nie zrezygnowała ze swoich maksymalistycznych celów, to znaczy próbuje zniszczyć Ukrainę, a nie tam wyszarpać jedno czy dwa miasta więcej - ocenił przebieg rozmów pokojowych wicedyrektor Studium Europy Wschodniej UW. ""Dla Rosji to rozejm taktyczny"" - Ukraina jest tego świadoma, że jeżeli jakikolwiek byłby rozejm, zakończenie wojny, to dla Rosji on miałby charakter czysto taktyczny, to znaczy Rosjanie byliby gotowi się zatrzymać, coś tam wziąć, przesunąć granice, poczekać aż na Ukrainie zapanuje chaos, konflikt (...) poczekać trochę, aby Europie ta mobilizacja także minęła i potem zaatakować ponownie - ocenił. Jak wskazał, ""Ukraina będzie gotowa zaakceptować porozumienia pokojowe albo jeżeli sromotnie tę wojnę przegra, albo jeżeli będzie miała zaoferowane po stronie amerykańskiej coś więcej niż dobre słowo, to znaczy gwarancje bezpieczeństwa"". - Twarde gwarancje bezpieczeństwa albo daje NATO, albo dają Stany Zjednoczone w traktacie dwustronnym - dodał. - Jak rozmawiałem z ukraińskimi ekspertami czy politykami, to oni właściwie spójnie odpowiadali, że dla nich jednym kluczowym warunkiem pokoju to jest to, aby Rosjanie nie wrócili - podkreślił dr Eberhardt. OGLĄDAJ: Wszystko napisane w Rosji, USA miały być tylko kurierem? ""Zobaczyliśmy dosłownie panikę"" Zobacz cały materiał Ekspert został zapytany, czy gwarancjami bezpieczeństwa dla Kijowa mogłaby być obecność amerykańskich firm na terytorium Ukrainy. - Nie do końca - odpowiedział. - Po pierwsze dlatego, że nikt teraz na Ukrainie nie będzie robił wielkich inwestycji, bo to za duże ryzyko - wskazał. - Po drugie również dlatego, że Rosjanie są w tego typu sytuacji w stanie przebić własną ofertą - dodał. Dr Eberhardt odniósł się też do sierpniowych rozmów Trumpa z Putinem na Alasce. - (Spotkanie) stało się podstawą pewnej manipulacji, którą wprowadzają Rosjanie. Bo dzisiaj każdy tweet Rosjan to będzie: chcemy pokoju opartego na rozstrzygnięciach z Alaski - zauważył. - Tam nie było żadnych rozstrzygnięć, ale Rosjanie próbują narzucić, że Trump z Putinem na coś się dogadali, coś tam jest ustalone - zaznaczył. OGLĄDAJ: ""Ten 28-punktowy plan chyba nie miał wypłynąć tak szybko"". Kto go wynegocjował? Zobacz cały materiał"
Świat,USA. Odśnieżyli setki pojazdów. Zima postawiła trudne warunki,https://tvn24.pl/tvnmeteo/swiat/usa-odsniezyli-setki-pojazdow-zima-postawila-trudne-warunki-st8784993?source=rss,"Thu, 04 Dec 2025 10:54:34 GMT","Po śnieżycach odśnieżyli ponad 900 samochodów Źródło: 2025 Cable News Network All Rights Reserved Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link W miniony weekend w stanie Wisconsin na północy USA wystąpiły pierwsze intensywne opady śniegu w tym sezonie. Śnieżyce dotknęły między innymi miasto Madison. Zimowa aura dała się we znaki mieszkańcom, którzy musieli radzić sobie z grubą warstwą białego puchu zalegającą na dachach, chodnikach i samochodach. Setki pojazdów do odśnieżenia Jak opisują amerykańskie media, w poniedziałek rano pracownicy Zimbrick Fish Hatchery Road - komisu samochodowego w Madison - mieli pełne ręce roboty. Aby móc prowadzić sprzedaż, musieli odśnieżyć ponad 900 samochodów. Dla właścicieli komisu, którzy prowadzą go od blisko 30 lat nie była to jednak pierwsza taka sytuacja. - Wiemy, z czym się mierzymy. Jesteśmy na to gotowi (...). Na początku uruchamiamy samochody. Później przechodzimy do procesu odśnieżania. Kiedy pojazdy się rozgrzeją, możemy nimi ruszyć - mówi Jill Warren, przedstawicielka handlowa firmy. Dzięki koordynacji działań zespołowi udaje się sprostać wymagającym warunkom. Jeden z pracowników dodaje, że najtrudniejsze jest pierwsze 10 minut odśnieżania. - Wszyscy pracujemy razem. Nikt się nie obija. Każdy wkłada w to dużo wysiłku, więc jest łatwiej. To dużo pracy, ale na pewno zostanie wykonana - podkreśla Safraaz Mahamed."
Świat,"Piraci zaatakowali statek. ""Polak wśród uprowadzonych""",https://tvn24.pl/swiat/piraci-zaatakowali-statek-polak-wsrod-uprowadzonych-st8784957?source=rss,"Thu, 04 Dec 2025 09:33:53 GMT","Rzecznik MSZ: Polak wśród marynarzy uprowadzonych w Zatoce Gwinejskiej Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Jak podał w oficjalnym oświadczeniu armator statku, ""w wyniku ataku piratów w Zatoce Gwinejskiej w Afryce Zachodniej dziewięciu członków załogi zostało zabranych z tankowca CGAS Saturn. Czterech innych marynarzy pozostaje na pokładzie. Jeden z nich odniósł lekkie obrażenia i otrzymuje pomoc medyczną"". Statek odpłynął ""na bezpieczne wody"". Port w Malabo, do którego miał dotrzeć statek Źródło: Xinhua/ABACA/PAP/EPA MSZ: Polak wśród uprowadzonych ze statku Informację, że wśród uprowadzonych członków załogi jest Polak, potwierdził w czwartek rano rzecznik MSZ Maciej Wewiór. - Wczoraj w Zatoce Gwinejskiej doszło do ataku na statek, którego członkiem załogi był obywatel Polski, jest on też wśród osób uprowadzonych z tego statku - powiedział Wewiór na antenie TVN24. Dodał, że informacja ta dotarła do MSZ chwilę po ataku. - Jak tylko pojawiła się taka informacja, od razu, czyli wczoraj, powstał w MSZ specjalny zespół dedykowany do takich spraw. My mamy też odpowiednie procedury przygotowane na takie sytuacje, bo to nie jest po raz pierwszy, kiedy musimy się mierzyć z takim wyzwaniem - opisywał Wewiór. Podkreślił, że priorytetem jest, by ""nasz obywatel jak najszybciej wrócił do Polski"" Rzecznik pokreślił, że ze względu na dobro osób uprowadzonych ""nie będziemy wchodzili w szczegóły całej akcji i nie będziemy komentowali tej sytuacji"". MSZ podało informację, że Polak był członkiem załogi zaatakowanego statku w czwartek rano: ⚠️Wczoraj w Zatoce Gwinejskiej doszło do ataku na statek, którego członkiem załogi był obywatel Polski. W MSZ powołano specjalny zespół zajmujący się tą sprawą. Uruchomione zostały przewidziane procedury na wypadek takich sytuacji. Ze względu na dobro osób uprowadzonych oraz… — Rzecznik MSZ - Maciej Wewiór (@RzecznikMSZ) December 4, 2025 Rozwiń Źródło: X/Rzecznik MSZ Tankowiec płynął do stolicy Gwinei Równikowej, Malabo Źródło: Google Maps"
Świat,"Szef Pentagonu ""stworzył zagrożenie"" dla wojskowych. Jest raport",https://tvn24.pl/swiat/szef-pentagonu-stworzyl-zagrozenie-dla-wojskowych-jest-raport-st8784763?source=rss,"Thu, 04 Dec 2025 09:18:11 GMT","Wraca sprawa afery z czatem na Signalu. Szef Pentagonu tajne plany miał wysłać też na drugą grupę Źródło: Marcin Wrona/Fakty TVN Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Chodzi o tzw. aferę Signalgate z marca tego roku. Do grupowego czatu na komunikatorze Signal, gdzie omawiano planowane uderzenia w Jemenie, dodany został redaktor naczelny magazynu ""The Atlantic"", Jeffrey Goldberg. Śledztwo wszczęte w tej sprawie przez Departament Wojny zwieńczył raport, który został przesłany członkom Kongresu w środę. Jego zredagowana wersja ma być upubliczniona jeszcze w tym tygodniu. Według doniesień amerykańskich mediów raport wykazuje, że ""wykorzystanie przez szefa Pentagonu Pete’a Hegsetha niezabezpieczonego komunikatora do omawiania planowanych uderzeń w Jemenie, stworzyło zagrożenie dla amerykańskiego personelu wojskowego i jego misji"". Taką informację podała, między innymi, agencja Associated Press. Jak jednak dodaje agencja, powołując się na źródła zaznajomione z wynikami śledztwa, raport stwierdza również, że ""Hegseth ma możliwość odtajniania materiałów, a raport nie wykazał, że zrobił to niewłaściwie"". Mimo to podkreślono, że ""Hegseth naruszył politykę Pentagonu, wykorzystując prywatne urządzenie do celów służbowych"". Raport zaleca lepsze szkolenie wszystkich urzędników Pentagonu. ""Hegseth odmówił wzięcia udziału w przesłuchaniu przez inspektora generalnego, zamiast tego wysyłając krótkie wyjaśnienie na piśmie"" - pisze ""New York Times"", powołując się z kolei na swoje źródła. ""Raport inspektora generalnego jest CAŁKOWITYM oczyszczeniem z zarzutów ministra Hegsetha i jest dowodem na to, co wiedzieliśmy od początku – nie zostały udostępnione żadne informacje niejawne. Ta kwestia jest rozwiązana i sprawa jest zamknięta"" - skomentował wyniki śledztwa rzecznik Pentagonu Sean Parnell w serwisie X. Afera Signalgate Afera, nazwana przez amerykańskie media Signalgate - od nazwy komunikatora internetowego, wybuchła w Stanach Zjednoczonych w marcu tego roku po tym, jak redaktor naczelny magazynu ""The Atlantic"" ujawnił, że został omyłkowo dodany do grupowego czatu właśnie na tym komunikatorze, gdzie omawiane były amerykańskie uderzenia na Jemen. W konwersacji mieli uczestniczyć m.in. szef Pentagonu Pete Hegseth, wiceprezydent USA J.D. Vance czy Michael Waltz, doradca prezydenta ds. bezpieczeństwa narodowego. Szef Pentagonu przedstawił harmonogram startów samolotów i zrzutów bomb w Jemenie, łącznie z godzinami i dokładnymi lokalizacjami. Informacje te przekazał przed rozpoczęciem misji przez amerykańskich żołnierzy 15 marca. W prowadzonym śledztwie wykryto, że Hegseth wyjawił wrażliwe dane również na innej grupie na komunikatorze, tym razem swojej żonie, bratu oraz prawnikowi. Według CNN raport nie wykazał jednak, czy informacje posiadały klauzulę ""ściśle tajne"" w momencie ich rozesłania przez szefa Pentagonu. OGLĄDAJ: Nowa era dla sił zbrojnych USA. Kim jest Pete Hegseth? Zobacz cały materiał"
Świat,Kataklizm uwięził turystki na Sri Lance. Brakuje im wody i jedzenia,https://tvn24.pl/swiat/sri-lanka-powodzie-i-osuwiska-uwiezily-brytyjskie-turystki-brakuje-im-wody-i-jedzenia-st8783496?source=rss,"Thu, 04 Dec 2025 08:44:04 GMT","Służby Sri Lanki ewakuują mieszkańców po powodzi Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Kluczowe fakty: Cyklon Ditwah to najtragiczniejsza klęska żywiołowa na Sri Lance od tsunami w 2004 r. Dwie Brytyjki zostały odcięte od świata, gdy okoliczne drogi zostały zalane. Akcję ratunkową prowadzi wojsko, na pomoc czekają jednak setki tysięcy osób na całej wyspie. W ubiegłym tygodniu cyklon Ditwah przyniósł w Azji Południowej i Południowo-Wschodniej niezwykle silne monsunowe deszcze, które doprowadziły do katastrofalnych powodzi i osuwisk. Władze Sri Lanki poinformowały w środę, że liczba ofiar śmiertelnych cyklonu sięgnęła już 465. To najtragiczniejsza klęska żywiołowa na wyspie od tsunami w 2004 r. Turystki uwięzione na wyspie W tym czasie na Sri Lance znajdowało się wielu turystów, wśród nich pochodzące z Londynu 54-letnia Melanie Watters oraz jej przyjaciółka 55-letnia Janine Reid. 27 listopada jechały przez góry z miasta Kandy w środkowej części wyspy, gdy nagle droga przed nimi została zalana. Woda i błoto zmyły pojazdy z drogi - znajdujący się obok ich auta autobus spadł z krawędzi klifu, a ich samochód utknął w rowie. Warunki pogodowe były tak ciężkie, że kobiety razem z kierowcą musieli zostać na noc w aucie - relacjonowała ""Guardianowi"" córka jednej z turystek, Katie Beeching. Następnego dnia Watters i Reid znalazły schronienie na pobliskiej plantacji herbaty, jednak mimo upłynięcia niemal tygodnia wciąż nie doczekały przyjścia pomocy. Pobliskie drogi pozostają nieprzejezdne, wiele z nich zapadło się na skutek osunięć ziemi, a Brytyjkom kończą się zapasy jedzenia, wody oraz paliwa. Jak relacjonowała we wtorek Breeching, kontakt z kobietami jest ograniczony. W czwartek wysłały jedynie wiadomości opisujące, że sytuacja jest ""straszna, wszędzie są osuwiska, widziałyśmy autobus spadający z klifu"". Akcja ratunkowa na Sri Lance Według relacjonującej sytuację córki jednej z uwięzionych Brytyjek, na miejscu już kilka dni temu miało pojawić się wojsko, jednak wciąż tam nie dotarło. Kobiety słyszą jedynie przelatujące w okolicy helikoptery. Akcje ratunkowe prowadzone przez wojsko w całej Sri Lance napotykają ogromne trudności. Wiele dróg jest nieprzejezdnych z powodu lawin błotnych, a mosty zostały zniszczone, co utrudnia dotarcie do odciętych od świata wiosek. Powodzie na Sri Lance Źródło: PAP/EPA/CHAMILA KARUNARATHNE Pomimo poprawy pogody, w niektórych regionach ponad 233 tys. osób pozostaje bez dachu nad głową, znajdując schronienie w tymczasowych ośrodkach pomocy. W Kandy, drugim co do wielkości mieście na wyspie, mieszkańcy zmagają się także z brakiem dostępu do wody pitnej. OGLĄDAJ: TVN24 HD"
Świat,"Odwołane loty, wypadki na drogach. Zmagają się ze śnieżycami",https://tvn24.pl/tvnmeteo/swiat/japonia-odwolane-loty-wypadki-na-drogach-zmagaja-sie-ze-sniezycami-st8784760?source=rss,"Thu, 04 Dec 2025 08:41:25 GMT","Śnieżyce nawiedziły północną część japońskiej wyspy Honsiu Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Jak poinformowała agencja informacyjna Reuters, pokrywa śnieżna w prefekturze Aomori, położonej na północy japońskiej wyspy Honsiu, sięga co najmniej 13 centymetrów. Intensywne opady śniegu połączone z silnym wiatrem doprowadziły do paraliżu komunikacyjnego także w sąsiednich prefekturach. Dowiedz się więcej: Sypnęło śniegiem, na drogi wyjechały odśnieżarki Wstrzymane loty, wypadki na drogach Japońska stacja NTV podała, że z powodu niskiej widzialności loty w prefekturach Aomori oraz Hyogo zostały odwołane. Utrudnienia dotknęły także transport kolejowy, nie kursują lokalne pociągi w prefekturze Aomori. Z kolei na drogach w prefekturze Miyagi doszło do co najmniej 13 wypadków. Meteorolodzy zaapelowali do mieszkańców o zachowanie ostrożności i przygotowanie się na kolejne utrudnienia, jakie mogą przynieść śnieżyce."
Świat,"Trump podsumował rozmowy na Kremlu. ""Do tanga trzeba dwojga""",https://tvn24.pl/swiat/plan-pokojowy-dla-ukrainy-rozmowy-na-kremlu-donald-trump-do-tanga-trzeba-dwojga-st8784697?source=rss,"Thu, 04 Dec 2025 08:29:38 GMT","Amerykańska delegacja na spotkaniu z Władimirem Putinem Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Kluczowe fakty: Steve Witkoff i Jared Kushner rozmawiali z Władimirem Putinem na Kremlu o planie pokojowym dla Ukrainy. - Mogę wam powiedzieć, że odbyli całkiem dobre spotkanie - zapewnił prezydent USA Donald Trump. Ukraińcy widzą to inaczej. - Nie ma zbyt wielkiego postępu - przyznała ambasador Ukrainy w USA Olha Stefaniszyna. Prezydent USA Donald Trump podsumował wtorkowe rozmowy w Moskwie specjalnego wysłannika Steve’a Witkoffa oraz swojego zięcia Jareda Kushnera z Władimirem Putinem. Odpowiadając na sugestię dziennikarza, jakoby Kreml sygnalizował, że nie jest skłonny do kompromisu, Trump odparł, że ""nie wie, co robi Kreml"". - Mogę wam powiedzieć, że odbyli całkiem dobre spotkanie z prezydentem Putinem (…). Zobaczymy, co z tego wyniknie - oznajmił Trump. Przypomniał o spotkaniu z prezydentem Ukrainy Wołodymyrem Zełenskim w Gabinecie Owalnym pod koniec lutego tego roku. Wówczas Trump powiedział przywódcy Ukrainy, że ""nie ma żadnych kart"". - Myślałem, że to byłby o wiele lepszy moment na zawarcie układu, ale oni, w swojej mądrości, postanowili tego nie robić. Mają teraz wiele przeciwko sobie, ale Putin odbył bardzo dobre spotkanie z Jaredem Kushnerem i Stevem Witkoffem – zapewnił Trump. Steve Witkoff i Jared Kushner (po lewej), Jurij Uszakow, Władimir Putin i Kiriłł Dmitrijew (po prawej) na Kremlu (2.12.2025) Źródło: Kristina Kormilitsyna / POOL / AFP Trump o Ukrainie: do tanga trzeba dwojga Prezydent USA przyznał, że nie wie, co wyniknie ze spotkania, bo ""do tanga trzeba dwojga"". Zaznaczył jednak, że jego rozmowy z Kijowem również ""poszły całkiem dobrze"" i jest z nich zadowolony. Pytany, czy nadal uważa, że Władimir Putin chce pokoju, Trump stwierdził, że Putin ""chce zakończenia wojny, a przynajmniej takie wrażenie odnieśli Witkoff i Kushner"". Dodał, że Rosja chciałaby wrócić do ""normalnego życia"" i handlu ze Stanami Zjednoczonymi. Podczas każdej wizyty Steve'a Witkoffa do Moskwy, a było ich już sześć, obecny był Kiriłł Dmitrijew, szef Rosyjskiego Funduszu Inwestycji Bezpośrednich. Trump po raz pierwszy zabrał głos na temat wtorkowych rozmów, po których przedstawiciele Kremla oznajmili, że nie zgadzają się z częścią zapisów amerykańskiej propozycji pokojowej. ""Pokój z rosyjskim dressingiem to nie jest pokój, jakiego chcemy"" Ambasadorka Ukrainy w USA Olha Stefaniszyna oceniła, że spotkanie Witkoffa i Kushnera z Putinem nie przyniosło dużego postępu. - Ukraina podjęła wszelkie możliwe wysiłki na rzecz zakończenia wojny i zapewnienia sprawiedliwego i trwałego pokoju w naszym kraju. Poświęciliśmy dużo czasu na komunikację ze stroną amerykańską - mówiła Stefaniszyna podczas rozmowy z dziennikarzami w amerykańskim Senacie. - Jeśli chodzi o spotkania w Moskwie oraz kolejne działania, które mogłyby zostać podjęte, to nie ma zbyt wielkiego postępu, ale to jest proces - dodała. Poinformowała, że w czwartek w Miami mają spotkać się delegacje z USA i Ukrainy w sprawie planu pokojowego. - Dopiero po tej rozmowie możemy wyciągnąć jakieś wnioski – dodała ukraińska ambasador. Uczestnicy wtorkowych rozmów na Kremlu Źródło: PAP/EPA/ALEXANDER KAZAKOV / SPUTNIK / KREMLIN POOL Pytana o słowa prezydenta Trumpa, który stwierdził, że ""Putin chce pokoju"", przywołała słowa szefa Pentagonu Pete’a Hegsetha z niedawnego wywiadu, w którym stwierdził, że ""jego wymarzonymi gośćmi na kolacji byliby Trump, Putin i prezydent Ukrainy Wołodymyr Zełenski, oraz że zaserwowałby steki, frytki i rosyjski dressing"". - Pokój z rosyjskim dressingiem to nie jest pokój, jakiego chcemy – stwierdziła Stefaniszyna. Poparcie dla Ukrainy w Kongresie Ukraińska dyplomatka zaznaczyła, że jej kraj cieszy się ponadpartyjnym poparciem w Kongresie i wyraziła nadzieję, że przełoży się to na uchwalenie ustawy o dodatkowych sankcjach przeciwko Rosji. - Nie powinniśmy czekać do jutra. Rosja do jutra zdąży popełnić wiele zbrodni. Nie osiągnęli porozumienia na Alasce. Nie zorganizowali spotkania w Budapeszcie. Nie negocjowali w dobrej wierze w sprawie 28-punktowej propozycji. Wystarczy. Trump powinien mieć do dyspozycji większe środki nacisku. Myślę, że Senat mógłby mu to umożliwić w dalszych negocjacjach - powiedziała Stefaniszyna. OGLĄDAJ: Wszystko napisane w Rosji, USA miały być tylko kurierem? ""Zobaczyliśmy dosłownie panikę"" Zobacz cały materiał"
Świat,Putin wrócił do niechlubnej tradycji. Jego człowiek musiał czymś zająć gości,https://tvn24.pl/swiat/wyslannicy-donalda-trumpa-czekali-dwie-i-pol-godziny-na-spotkanie-z-wladimirem-putinem-st8784640?source=rss,"Thu, 04 Dec 2025 07:43:55 GMT","Amerykańska delegacja na spotkaniu z Władimirem Putinem Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Na forum inwestycyjnym ""Rosja woła"", które odbywało się w Moskwie w czasie wizyty wysłannika prezydenta USA Donalda Trumpa Steve'a Witkoffa i zięcia Trumpa Jareda Kushnera, Władimir Putin oznajmił, że gospodarka jego kraju ""ma się dobrze"". - Jeśli chodzi o Rosję, z pewnością odczuwa ona zewnętrzne naciski. Jednak nasz kraj, nasza gospodarka skutecznie radzi sobie z tymi wyzwaniami - zapewnił przywódca. Steve Witkoff i Jared Kushner przed spotkaniem z Władimirem Putinem Źródło: EPA/ALEXANDER KAZAKOV Rosja działa ""chirurgicznie"" w Ukrainie Putin mówił również, że Rosja ""nie zamierza walczyć z europejskimi państwami, ale jeśli Europa rozpocznie wojnę, Rosja jest na nią gotowa już teraz"". Stwierdził, że jego kraj działa ""chirurgicznie"" w Ukrainie i że to ""nie jest wojna"". W przypadku ataku Europy ""będzie inaczej"" - ostrzegł. Groźby Putina padły w czasie, kiedy na rozmowę z nim oczekiwali wysłannicy prezydenta USA, Steve Witkoff i Jared Kushner, którzy przyjechali omawiać z władzami plan pokojowy dla Ukrainy - przekazał portal niezależnej rosyjskojęzycznej telewizji Nastojaszczeje Wriemia. Współpracownik Putina musiał czymś zająć gości Dziennikarze poinformowali, że Witkoff i Kushner musieli czekać co najmniej dwie i pół godziny na Putina, który po wystąpieniu na forum wypowiadał się także dla prasy. Rzecznik Kremla Dmitrij Pieskow, zapowiadając wcześniej we wtorek spotkanie wysłanników Trumpa z Putinem, stwierdził, że zacznie się ono o godzinie 17 czasu moskiewskiego (godzina 15 w Polsce). Na stronie Kremla krótka informacja o rozpoczęciu spotkania została podana o godzinie 19.45. Kiedy Putin chwalił się rzekomymi planami na przyszłość, jego bliski współpracownik, Kiriłł Dmitrijew, szef Rosyjskiego Funduszu Inwestycji Bezpośrednich, musiał zabawiać gości, oprowadzając ich po Moskwie - poinformował portal telewizji Nastojaszczeje Wriemia. Steve Witkoff i Jared Kushner spacerujący po centrum Moskwy przed rozmowami z Władimirem Putinem Źródło: Reuters Przed agresją zbrojną Rosji na Ukrainę, rozpoczętą w lutym 2022 roku, Putin, który mógł bez obaw podróżować po świecie, słynął z wielogodzinnych spóźnień na niemal wszystkie swoje spotkania z głowami państw. Spóźnił się na przykład na spotkanie z papieżem Franciszkiem - aż o 90 minut. Po dokonaniu agresji na Ukrainę Putin rzadko wyjeżdża z kraju, a w lipcu 2022 roku, w Teheranie, to prezydent Turcji Recep Tayyip Erdogan kazał mu na siebie czekać. OGLĄDAJ: Wszystko napisane w Rosji, USA miały być tylko kurierem? ""Zobaczyliśmy dosłownie panikę"" Zobacz cały materiał"
Świat,"Trump ułaskawił polityka opozycji i jego żonę. ""Możesz spać spokojnie""",https://tvn24.pl/swiat/usa-donald-trump-ulaskawil-oskarzonego-o-korupcje-kongresmena-demokratow-henry-ego-cuellara-st8784607?source=rss,"Thu, 04 Dec 2025 07:01:47 GMT","Donald Trump zapowiada ułaskawienie Todda i Julie Chrisleyów Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Ogłaszając ułaskawienie polityka opozycji, demokraty Henry’ego Cuellara, prezydent USA Donald Trump przedstawił go jako ofiarę wykorzystywania wymiaru sprawiedliwości przeciwko politycznym oponentom. ""Jednym z najjaskrawszych przykładów tego było to, kiedy Przekręt Joe (Biden) użył FBI i DOJ (resortu sprawiedliwości), by 'zdjąć' członka własnej partii po tym, kiedy Bardzo Szanowany kongresmen Henry Cuellar odważnie wypowiadał się przeciwko Otwartym Granicom i 'Katastrofie' granicznej Bidena. Śpiący Joe wziął się za kongresmena, a nawet jego wspaniałą żonę Imeldę, tylko za mówienie PRAWDY"" - napisał Donald Trump na platformie Truth Social. ""Z uwagi na te i inne fakty niniejszym ogłaszam moje pełne i bezwarunkowe UŁASKAWIENIE ukochanego kongresmena z Teksasu Henry'ego Cuellara i Imeldy. Henry, nie znam cię, ale możesz spać spokojnie - twój koszmar w końcu się skończył!"" - dodał. Trump zamieścił też list, który otrzymał od córek Cuellarów. Również wymieniły stanowisko ich ojca w sprawie imigracji jako powód ścigania go przez prokuraturę. Zarzuty łapówkarstwa, oszustw bankowych i działania na rzecz obcego państwa Cuellar to wieloletni kongresmen, który wciąż sprawuje mandat i mimo ciążących na nim zarzutów wygrał w zeszłym roku wybory w swoim okręgu. W maju 2024 roku usłyszał wraz z żoną łącznie 14 zarzutów, w tym łapówkarstwa, działania w charakterze agentów obcego państwa, oszustw bankowych, prania brudnych pieniędzy i ukrywania prania brudnych pieniędzy. Za większość zarzutów grozi kara do 20 lat więzienia. Jak oznajmił wówczas w komunikacie resort sprawiedliwości USA, w latach 2014-2021 Cuellar i jego żona Imelda mieli przyjąć łącznie 600 tysięcy dolarów łapówek od azerbejdżańskiego państwowego koncernu gazowego oraz meksykańskiego banku. Henry Cuellar Źródło: SHAWN THEW/PAP W zamian za łapówki Cuellar miał ""wykorzystywać swoją funkcję, aby wpływać na politykę zagraniczną USA na korzyść Azerbejdżanu"" oraz naciskać na urzędników federalnych, by podjęli korzystne dla banku działania. W momencie ułaskawienia polityk wciąż czekał na proces, który miał rozpocząć się w kwietniu. Ułaskawieni przez Trumpa Decyzja Trumpa jest kolejnym aktem łaski wobec polityków zamieszanych w korupcję. W poniedziałek dzięki jego decyzji z więzienia w Wirginii Zachodniej wyszedł były prezydent Hondurasu Juan Orlando Hernandez, który miał w zamian za łapówki od kartelów narkotykowych ułatwiać przemyt kokainy do USA. Wcześniej ułaskawiony został też były republikański kongresmen George Santos skazany za liczne oszustwa finansowe. W swojej pierwszej kadencji Trump ułaskawił m.in. skazanego za korupcję byłego demokratycznego gubernatora Illinois Roda Blagojevicha oraz siedmiu republikańskich kongresmenów. Cuellar był jednym z dwóch polityków demokratów, przeciwko którym prokuratura Bidena wniosła zarzuty korupcyjne. Innym był senator Bob Menendez, który w 2024 roku został skazany na 11 lat. Według doniesień między innymi Politico polityk ma ubiegać się o ułaskawienie przez prezydenta Trumpa. OGLĄDAJ: TVN24 HD"
Świat,Były premier Ukrainy i jego asystentka skazani,https://tvn24.pl/swiat/byly-premier-ukrainy-i-jego-asystentka-skazani-st8784615?source=rss,"Thu, 04 Dec 2025 06:17:19 GMT","Na swym oficjalnym profilu na Facebooku Azarow napisał, że potrzebuje kilku dni odpoczynku Źródło: www.kmu.gov.ua Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Sąd rejonowy dzielnicy Peczerskiej uznał byłego szefa rządu Mykołę Azarowa i jego asystentkę za winnych zdrady stanu i innych przestępstw przeciwko bezpieczeństwu narodowemu. Oburzające treści. Nazwał Buczę ""pokazówką"" Azarow został skazany na 15 lat więzienia z konfiskatą mienia, a jego asystentka została skazana na 10 lat więzienia z konfiskatą mienia. W przypadku obojga wyroki wydano zaocznie. Były premier Ukrainy Mykoła Azarow Źródło: www.kmu.gov.ua Według ustaleń śledztwa asystentka Azarowa - była urzędniczka we władzach jednej z dzielnicy Kjjowa - wraz ze wspólniczką przygotowywały i publikowały na kanale polityka w komunikatorze Telegram materiały zawierające antyukraińskie treści oraz zdjęcia pokazujące skutki rosyjskich ataków na Ukrainę. Kobiety rozpowszechniały również wywiady, których Azarow udzielał rosyjskim mediom propagandowym. W rozmowach tych polityk usprawiedliwiał agresję Rosji i nazywał zbrodnie rosyjskich żołnierzy w podkijowskiej Buczy ""pokazówką"". Azarow oskarżany o działalność w interesie Kremla ""Azarow regularnie rozpowszechnia antyukraińskie narracje w programach moskiewskich propagandystów. Podczas wystąpień osoba ta usprawiedliwia zbrojną agresję Rosji, tymczasową okupację części Ukrainy i rozpowszechnia fałszywe informacje na temat sytuacji społeczno-politycznej w naszym kraju"" - przekazało biuro prokuratora generalnego w komunikacie. Według Służby Bezpieczeństwa Ukrainy (SBU) Azarow, ukrywający się poza granicami kraju, aktywnie współpracuje z rosyjskimi służbami specjalnymi w celu prowadzenia działalności wywrotowej w interesie Kremla. Mykoła Azarow pełnił funkcję premiera Ukrainy w latach 2010-2014, w rządzie byłego prezydenta Ukrainy Wiktora Janukowycza. W 2014 roku uciekł do Rosji. OGLĄDAJ: TVN24 HD"
Świat,"Maduro o ""serdecznej"" rozmowie z Trumpem",https://tvn24.pl/swiat/napiecia-na-linii-wenezuela-usa-nicolas-maduro-skomentowal-rozmowe-z-donaldem-trumpem-st8784623?source=rss,"Thu, 04 Dec 2025 06:38:07 GMT","Trump: uważamy Wenezuelę za niezbyt przyjazny kraj Źródło: Reuters Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Środowa wypowiedź prezydenta Wenezueli Nicolasa Maduro jest jego pierwszą reakcją po przeprowadzonej 21 listopada rozmowie z prezydentem USA Donaldem Trumpem. W jej trakcie, jak donosił w poniedziałek Reuters, amerykański prezydent miał zażądać od przywódcy Wenezueli opuszczenia kraju. Nicolas Maduro i Donald Trump Źródło: miss.cabul/Shutterstock Tymczasem według Maduro rozmowa z Donaldem Trumpem ""miała charakter pełen szacunku"". - Mogę nawet powiedzieć, że rozmowa między prezydentem Stanów Zjednoczonych i prezydentem Wenezueli była serdeczna - ocenił Maduro. Wyraził nadzieję, że może ona prowadzić do dialogu między obu państwami ""opartego na wzajemnym szacunku"". - Z zadowoleniem przyjmuję taki dialog, z zadowoleniem przyjmuję dyplomację, ponieważ zawsze będziemy dążyć do pokoju - dodał. OGLĄDAJ: Czy to: ""kochani, za chwilę uderzę""? Co się kryje za działaniami Trumpa wobec Wenezueli Zobacz cały materiał Trump: wkrótce zaczniemy na lądzie Trump powiedział wcześniej dziennikarzom w Gabinecie Owalnym, że nie prowadzi kampanii nacisku na przywódcę Wenezueli Nicolasa Maduro. - To jest coś więcej - podkreślił. - Wenezuela wysyła nam narkotyki, ale Wenezuela wysyła nam też ludzi, których nie powinna wysyłać - dodał Trump. Poinformował też, że ilość narkotyków przemycana do USA drogą morską ""spadła o 91 procent"". - Nie wiem, kto stoi za tymi dziewięcioma procentami. (...) I wkrótce zaczniemy na lądzie - zapowiedział przywódca USA. - Znamy każdą trasę, znamy każdy dom, wiemy, gdzie produkują te śmieci. Wiemy, gdzie to wszystko magazynują - zapowiedział Trump. We wtorek prezydent USA przekazał, że nic nie wiedział o powtórnym uderzeniu w osoby, które przeżyły początkowy atak na łódź przemytników narkotyków, do którego doszło 2 września na Morzu Karaibskim. Zaznaczył, że zależy mu na eliminacji tych łodzi i zagroził, że nie tylko Wenezuela może być celem ataków USA. Podczas środowej rozmowy z dziennikarzami Trump zapewnił, że poparłby opublikowanie nagrania z powtórnego ataku na łódź z rozbitkami. - Nie wiem, co mają, ale z pewnością opublikujemy to, co mamy, bez problemu - zapewnił. Kryzys na linii USA - Wenezuela USA oskarżają wenezuelskiego przywódcę Nicolasa Maduro o kierowanie przemytem narkotyków i nie uznają go za prawowitego prezydenta Wenezueli. W poniedziałek Reuters poinformował o szczegółach rozmowy telefonicznej amerykańskiego prezydenta z wenezuelskim dyktatorem, do której doszło 21 listopada. Donald Trump powiedział Nicolasowi Maduro, że ma on tydzień na ucieczkę z kraju wraz z rodziną, odmawiając jednak amnestii dla niego i jego ludzi - twierdzi agencja. W dniu wygaśnięcia rzekomego terminu, 28 listopada, Trump ogłosił zamknięcie przestrzeni powietrznej nad Wenezuelą. Stany Zjednoczone prowadzą od września w rejonie Karaibów i wschodniego Pacyfiku działania wojskowe, których celem, według Białego Domu, ma być walka z handlem narkotykami, poprzez ostrzeliwanie łodzi, na pokładzie których mają być przemycane. Wysłały też 15 tysięcy żołnierzy i największy na świecie lotniskowiec USS Gerald Ford w zasięg uderzenia Wenezueli. OGLĄDAJ: ""Prezydent pokoju wkręci Amerykę w działania wojenne""? Zobacz cały materiał"
Świat,"Leon XIV o Kościele słabym, ostrożnym, uciekającym od wielkości",https://tvn24.pl/swiat/leon-xiv-o-kosciele-slabym-ostroznym-uciekajacym-od-wielkosci-st8784423?source=rss,"Thu, 04 Dec 2025 05:38:42 GMT","Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link O tej pielgrzymce marzył i planował ją długo Franciszek, a Leon XIV - w pewnym sensie - ruszył w nią jego śladami. To dlatego warto ten tekst, który ma być podsumowaniem pierwszej pielgrzymki nowego pontyfikatu, zacząć od próby wyobrażenia sobie, jak mogłaby ona wyglądać, gdyby stała się ostatnią pielgrzymką poprzedniego papieża. I bez ryzyka większego błędu można powiedzieć, że byłaby radykalnie odmienna. Od paru dni w mediach dyskutowalibyśmy z całą pewnością na temat kilku zdań papieskich z pokładu samolotu. Franciszek zapewne skomentowałby sytuację w Ukrainie, być może odniósłby się do antymigracyjnej polityki Donalda Trumpa, a także potępił antyislamskie wypowiedzi części zachodnich polityków - z całą pewnością coś by się działo. Wizyta w Turcji, zapewne, pełna byłaby też symbolicznych gestów, a także dotykałaby kwestii dialogu międzyreligijnego i budowania mostów między religiami. Liban zaś, to też można przewidzieć, stałby się miejscem, w którym papież mówiłby o migracji i spotykał się z migrantami. Wszystko to zaś stałoby się kolejnym tematem do niekończących się polemik i kłótni. Inny pontyfikat, inna pielgrzymka Ale tak się nie stało, bo do Turcji i Libanu pojechał Leon XIV, a ten - choć poruszył wszystkie bliskie Franciszkowi tematy - ma zupełnie inny styl. Konferencje prasowe w samolocie były więc bardzo krótkie i zabrakło w nich zaskakujących czy prowokacyjnych odpowiedzi. Obecny papież nie jest też człowiekiem performance'u (jakim był Franciszek), nie było więc w czasie tej wizyty żadnych gestów, które mogłyby być z pasją dyskutowane czy interpretowane. Jeśli zaś chodzi o wypowiedzi, to były one tak precyzyjne i dobrze określone, pozbawione retorycznej odwagi Franciszka, że choć są naprawdę ważne, to brak im prowokacyjnego tonu, który sprawiał, że słowa papieża Bergoglio się cytowało. Papież Leon XIV w samolocie z Rzymu do Ankary, 27 listopada 2025 Źródło: Sylwia Wysocka/PAP Oczywiście z perspektywy Watykanu i globalnego Kościoła - w tym kardynałów, którzy nowego papieża wybrali - to wcale nie jest wada. Wszystkie docierające do dziennikarzy przecieki na temat przebiegu konklawe jednoznacznie świadczą o tym, że takiego właśnie - ostrożnego, ważącego słowa i uciekającego od poetyki skandalu - papieża chcieli kardynałowie elektorzy. Kardynał Robert Prevost miał z jednej strony zapewnić, że zasadniczy kierunek, w jakim Franciszek prowadził Kościół, się nie zmieni (choć zdecydowanie zmniejszy się tempo, w jakim w owym kierunku katolicyzm był prowadzony), a z drugiej - miał gwarantować, że będzie zdecydowanie spokojniej, że Kuria Rzymska, a także katolicy nie będą żyli od jednej do drugiej zaskakującej wypowiedzi, gestu czy skandalu medialnego. Miało być spokojniej i jest spokojniej, bo - posługując się językiem obrazowym - papieża z medialną nadpobudliwością zastąpił papież flegmatyk."
Świat,Lekarz Matthew Perry'ego skazany,https://tvn24.pl/swiat/lekarz-matthew-perry-ego-skazany-st8784617?source=rss,"Thu, 04 Dec 2025 05:22:32 GMT","Matthew Perry na nagraniach archiwalnych Źródło: Reuters Archive Posłuchaj artykułu Wykup subskrypcję TVN24+, aby posłuchać artykułu. Masz subskrypcję? Zaloguj się. Dowiedz się więcej Udostępnij Facebook Kopiuj link Sąd federalny w Los Angeles skazał w środę 44-letniego Salvadora Plasencię na 30 miesięcy więzienia za nielegalną sprzedaż ketaminy aktorowi Matthew Perry’emu. Sędzia Sherilyn Peace Garnett podkreśliła, że Plasencia nie dostarczył śmiertelnej dawki, ale mimo to ponosił odpowiedzialność za podsycanie uzależnienia Perry’ego. - Ty i inni pomogliście panu Perry’emu na drodze do takiego końca, podsycając jego uzależnienie od ketaminy. Wykorzystaliście uzależnienie pana Perry’ego dla własnego zysku - stwierdziła sędzia. Matthew Perry Źródło: Byron Purvis/PAP Na sali sądowej zeznawały między innymi przyrodnie siostry aktora, który zmarł w 2023 roku w wieku 54 lat. - Świat opłakuje mojego brata. Był ulubionym ""przyjacielem"" wszystkich - mówiła Madeleine Morrison. Rola Chandlera Binga w serialu ""Przyjaciele"" uczyniła Perry’ego jednym z najbardziej rozpoznawalnych aktorów telewizyjnych swojego pokolenia. Od dawna walczył z uzależnieniem. Lekarz Perry'ego pisał o nim ""idiota"". Skusiły go pieniądze Plasencia przyznał, że świadomie żerował na zmagającym się z nałogiem aktorze. Wysłał między innymi SMS-a do innego lekarza, pisząc, że Perry jest ""idiotą"", którego można wykorzystać dla pieniędzy. Doktor wyraził skruchę i tłumaczył, że skusiły go pieniądze. Stwierdził również, że po aresztowaniu dobrowolnie zrzekł się prawa wykonywania zawodu i zrezygnował z prowadzenia kliniki. Według AP, zgodnie z sądową ugodą, lekarz przyznał się do czterech zarzutów dystrybucji ketaminy w zamian za wycofanie pięciu dodatkowych zarzutów. Prokuratorzy wnioskowali o trzy lata więzienia, podczas gdy obrona domagała się jednego dnia aresztu, przedstawiając Plasencię jako osobę, która wyszła z ubóstwa i była kochana przez wielu pacjentów. Obrońcy nazwali działania lekarza ""lekkomyślnymi"" i ""największym błędem w jego życiu"". Plasencia jest pierwszym z pięciu oskarżonych, którzy przyznali się do winy w związku ze sprawą. Procesy toczą się oddzielnie. OGLĄDAJ: TVN24 HD"
Świat,"Groźna awaria w opolskiej elektrowni. ""Doszło do wycieku""","https://www.rmf24.pl/regiony/news-grozna-awaria-w-opolskiej-elektrowni-doszlo-do-wycieku,nId,8046821","Thu, 04 Dec 2025 20:02:52 +0100","​Do poważnej awarii, związanej z zagrożeniem skażeniem chemicznym, doszło w czwartek na terenie Elektrowni Opole. ""Doszło do niewielkiego wycieku substancji niebezpiecznej"" - powiedział RMF FM rzecznik opolskich strażaków brygadier Tomasz Pierzchała. Dodał, że ten groźny incydent miał miejsce w budynku technicznym, przylegającym do elektrowni. Ze wstępnych informacji przekazywanych przez służby wynika, że nikt nie ucierpiał. Ze wstępnych informacji przekazywanych przez służby wynika, że nikt nie ucierpiał w wyniku awarii elektrowni Opole. / Jakub Kaminski/EastNews / East News Chcesz być na bieżąco? Więcej bieżących informacji z kraju i ze świata znajdziesz na rmf24.pl . Rzecznik KW PSP w Opolu kpt. Łukasz Nowak przekazał, że nie ma konieczności ewakuacji pracowników zakładu i mieszkańców pobliskich budynków. Wcześniej informował że służby otrzymały zgłoszenie o awarii chwilę przed godz. 19. Podkreślił, że na miejscu pracują strażacy z grupy ratownictwa chemicznego z Opola i strażacy Specjalistycznej Grupy Ratownictwa Chemiczno-Ekologicznego z Kędzierzyna-Koźla. 15 zastępów wyposażonych w odpowiedni sprzęt do obsługi tego typu zagrożeń. W tej chwili nie mogę podać więcej szczegółów ze względu na charakter zakładu, na terenie którego doszło do zdarzenia. Najważniejsze, że według obecnego stanu wiedzy nikt nie odniósł obrażeń. Nie ma też potrzeby ewakuacji mieszkańców i pracowników elektrowni - powiedział kpt. Nowak. Z kolei z informacji przekazanych RMF FM przez rzecznika opolskich strażaków bryg. Tomasza Pierzchałę wynika że ten groźny incydent miał miejsce w budynku technicznym, przylegającym do elektrowni. Doszło do niewielkiego wycieku substancji niebezpiecznej - poinformował. W wyniku awarii elektrowni nikt nie ucierpiał. Zgłoszenie o awarii w Elektrowni Opole otrzymaliśmy na Gorącą Linię RMF FM."
Świat,​Trzy kraje wycofują się z Eurowizji po decyzji ws. Izraela,"https://www.rmf24.pl/kultura/news-trzy-kraje-wycofuja-sie-z-eurowizji-po-decyzji-ws-izraela,nId,8046832","Thu, 04 Dec 2025 21:09:59 +0100","Hiszpania, Irlandia i Holandia nie wezmą udziału w nadchodzącym Konkursie Piosenki Eurowizji. Decyzję podjęły telewizje publiczne tych krajów po czwartkowym komunikacie Europejskiej Unii Nadawców (EBU) o dopuszczeniu do uczestnictwa w tym wydarzeniu Izraela. Z powodu wojny w Strefie Gazy start Izraela w tym konkursie spotykał się ze sprzeciwem niektórych krajów. Fiński piosenkarz i raper Käärijä - gwiazda Eurowizji. Występ w hali Ziggo Dome w Amsterdamie. / SANDER KONING / PAP/EPA Po więcej aktualnych informacji zapraszamy do RMF24.pl Na czwartkowym posiedzeniu członkowie Europejskiej Unii Nadawców zdecydowali, by nie przeprowadzać głosowania w sprawie udziału Izraela w Eurowizji 2026. Tym samym dopuścili udział przedstawiciela tego kraju w konkursie, który w 2026 r. ma odbyć się w Wiedniu. Z powodu wojny w Strefie Gazy start Izraela w Eurowizji spotkał się ze sprzeciwem niektórych krajów uczestniczących w konkursie, m.in. Hiszpanii, której rząd i społeczeństwo ostro krytykuje działania izraelskich wojsk w palestyńskiej półenklawie. ""RTVE ogłosiło wycofanie się Hiszpanii z konkursu Eurowizji po głosowaniu, które odbyło się podczas 95. walnego zgromadzenia EBU w Genewie"" - napisał w czwartek na X hiszpański publiczny nadawca radiowo-telewizyjny, który już wcześniej ostrzegał przed takim krokiem. Jak przekazała agencja Reutera, podobną decyzję jak Hiszpania podjęli również nadawcy z Irlandii i Holandii. Wcześniej także Słowenia i Islandia zadeklarowały, że rozważą bojkot przyszłorocznego konkursu, jeśli Izrael weźmie w nim udział. Izrael zajął drugie miejsce w ostatnim Konkursie Piosenki Eurowizji w maju, a jego reprezentantka Juwal Rafael otrzymała największą łączną liczbę głosów publiczności. Po uwzględnieniu głosów jurorów zwycięzcą została jednak Austria."
Świat,Wybory parlamentarne w tę niedzielę? Jest najnowszy sondaż poparcia,"https://www.rmf24.pl/polityka/news-wybory-parlamentarne-w-te-niedziele-jest-najnowszy-sondaz-po,nId,8046802","Thu, 04 Dec 2025 18:32:41 +0100","Grudniowy sondaż preferencji wyborczych dla ośrodka Opinia24 pokazuje, że Koalicja Obywatelska utrzymuje przewagę nad Prawem i Sprawiedliwością, które notuje najniższy wynik w 2025 roku. Na trzecim miejscu stabilnie plasuje się Konfederacja, a po lewej stronie sceny politycznej widać lekkie ożywienie. Polacy deklarują wysoką gotowość do udziału w wyborach, choć nastroje społeczne pozostają zmienne. Koalicja Obywatelska liderem sondażu. PiS z najniższym poparciem w roku, rośnie Konfederacja / IMAGO/Andreas Gora/Imago Stock and People/Wojciech Olkusnik/Pawel Wodzynski/East News / East News Po więcej aktualnych informacji zapraszamy do RMF24.pl Na początku grudnia aż 74 proc. Polaków deklaruje chęć udziału w wyborach parlamentarnych, gdyby odbywały się one w najbliższą niedzielę. Zdecydowaną gotowość do głosowania wyraża 51 proc. badanych, a kolejne 23 proc. twierdzi, że raczej wzięłoby udział w wyborach. Przeciwne stanowisko prezentuje jedna piąta respondentów - 11 proc. na pewno nie zagłosuje, a 9 proc. raczej nie wzięłoby udziału w głosowaniu. 6 proc. ankietowanych nie ma jeszcze zdania w tej sprawie. Największą chęć udziału w wyborach deklarują osoby powyżej 60. roku życia (80 proc.) oraz osoby z wykształceniem średnim (80 proc.) i wyższym (81 proc.). Z kolei niechęć do głosowania częściej wyrażają czterdziestolatkowie (26 proc.) oraz osoby z wykształceniem podstawowym (34 proc.). Koalicja Obywatelska na prowadzeniu, PiS z historycznym spadkiem W grudniowym sondażu pierwsze miejsce zajmuje Koalicja Obywatelska z poparciem na poziomie 31,7 proc. Na drugim miejscu plasuje się Prawo i Sprawiedliwość, które uzyskałoby 25,1 proc. głosów - to najniższy wynik tej partii w 2025 roku w badaniach ośrodka Opinia24. Trzecie miejsce zajmuje Konfederacja z poparciem 14,6 proc., notując wzrost o 2 punkty procentowe w porównaniu z listopadem. Nowa Lewica może liczyć na 6,6 proc. głosów, a Konfederacja Korony Polskiej na 6,2 proc. Partia Razem balansuje na granicy wyborczego progu z wynikiem 4,6 proc. Polska 2050 uzyskałaby 2,8 proc. poparcia, a PSL - 1,2 proc.. 6,2 proc. respondentów nie potrafiło wskazać, na kogo oddałoby głos. / Opinia24 / Wyniki grudniowego badania potwierdzają kontynuację spadku poparcia dla Prawa i Sprawiedliwości oraz utrzymującą się przewagę Koalicji Obywatelskiej. Przewaga KO i PiS nad pozostałymi ugrupowaniami pozostaje wyraźna, choć Konfederacja umacnia swoją pozycję na trzecim miejscu. Po lewej stronie sceny politycznej widać delikatne ożywienie, jednak mniejsze partie wciąż muszą walczyć o stabilizację poparcia. Badanie zostało przeprowadzone w dniach 1-3 grudnia na próbie mieszkańców Polski w wieku 18 lat i więcej o wielkości N=1000. Zrealizowano je echniką mixed -mode: wywiadów telefonicznych wspomaganych komputerowo - CATI oraz wywiadów internetowych (CAWI)."
Świat,Powstaje aplikacja do śledzenia stalkerów w czasie rzeczywistym,"https://www.rmf24.pl/fakty/swiat/news-powstaje-aplikacja-do-sledzenia-stalkerow-w-czasie-rzeczywis,nId,8046839","Thu, 04 Dec 2025 21:53:57 +0100","Ministerstwo Sprawiedliwości Korei Południowej zapowiedziało prace nad nową aplikacją mobilną, która umożliwi ofiarom stalkingu śledzenie w czasie rzeczywistym lokalizacji ich prześladowców, jeśli ci znajdą się w pobliżu. To element nowelizacji ustawy o elektronicznym monitoringu, która została już zatwierdzona przez władze. Korea Południowa opracowuje aplikację do śledzenia stalkerów w czasie rzeczywistym (Zdjęcie ilustracyjne) / Shutterstock Korea Południowa opracowuje aplikację, która pozwoli ofiarom stalkingu śledzić w czasie rzeczywistym lokalizację prześladowców. Nowe rozwiązanie ma zwiększyć bezpieczeństwo poszkodowanych i umożliwić szybszą reakcję służb. Stalking to uporczywe nękanie, które w Korei Południowej, ale i w Polsce jest przestępstwem zagrożonym karą więzienia. Po więcej aktualnych informacji zapraszamy na RMF24.pl Wieści z Korei Południowej opisał portal BBC. Obecnie ofiary otrzymują jedynie powiadomienia sms, gdy stalker (osoba, która uporczywie i natarczywie śledzi, obserwuje lub kontaktuje się z inną osobą bez jej zgody - red.) jest w okolicy, jednak nie mają dostępu do jego dokładnej lokalizacji. Jak podkreśla resort sprawiedliwości, utrudnia to ocenę zagrożenia i skuteczną ucieczkę. Nowe przepisy pozwolą na wyświetlanie pozycji prześladowcy na mapie w smartfonie. Widoczność lokalizacji stalkerów będzie możliwa dzięki elektronicznym opaskom monitorującym, które już teraz są stosowane wobec niektórych sprawców. Ministerstwo zapowiada także integrację systemu z krajową linią alarmową, co pozwoli na szybsze wysyłanie patroli policyjnych w razie zagrożenia. Według lokalnych mediów pełna integracja ma nastąpić w przyszłym roku. Liczba zgłoszeń rośnie Problem stalkingu w Korei Południowej budzi coraz większe obawy społeczne, zwłaszcza po serii głośnych przestępstw z ostatnich lat. W 2022 roku opinię publiczną wstrząsnęło zabójstwo młodej kobiety przez byłego współpracownika, który przez lata ją prześladował. Mimo wcześniejszych zgłoszeń nie został on zatrzymany ani objęty zakazem zbliżania się, gdyż uznano, że stwarza ""niskie ryzyko"". Brytyjski portal pisze, że wiele koreańskich kobiet zostało potajemnie sfilmowanych przez kamery szpiegowskie i spotkało się z groźbami ze względu na feministyczne poglądy. W 2021 roku w Korei Południowej wprowadzono ustawę anty-stalkingową, przewidującą do trzech lat więzienia i grzywnę do 30 milionów wonów (ok. 70 tys. złotych). W 2023 roku parlament obniżył próg ścigania sprawców, co przełożyło się na wzrost liczby zgłoszeń - z 7,6 tys. w 2022 roku do ponad 13 tys. w roku ubiegłym - wskazuje BBC."
Świat,"Duże, ""wojskowe"" drony śledziły lądowanie samolotu Zełenskiego w Dublinie","https://www.rmf24.pl/raporty/raport-wojna-z-rosja/news-duze-wojskowe-drony-sledzily-ladowanie-samolotu-zelenskiego-,nId,8046790","Thu, 04 Dec 2025 20:16:12 +0100","Cztery niezidentyfikowane drony o wojskowej charakterystyce naruszyły strefę zakazu lotów w pobliżu lotniska w Dublinie, tuż przed przylotem prezydenta Ukrainy Wołodymyra Zełenskiego. Irlandzkie służby bezpieczeństwa traktują incydent jako potencjalny atak hybrydowy, a sprawę badają zarówno policja, jak i wojsko. Poważny incydent dronowy z udziałem samolotu Wołodymyra Zełenskiego / PAUL FAITH/AFP/East News / East News W Dublinie cztery duże, wojskowe drony naruszyły strefę zakazu lotów tuż przed lądowaniem samolotu z prezydentem Zełenskim. Operowały około dwóch godzin nad lotniskiem i irlandzkim okrętem wojennym. Incydent uznano za atak hybrydowy. Po więcej aktualnych informacji zapraszamy do RMF24.pl W poniedziałkowy wieczór, tuż przed godziną 23:00 lokalnego czasu, cztery niezidentyfikowane drony wojskowe naruszyły strefę zakazu lotów nad Morzem Irlandzkim w pobliżu lotniska w Dublinie - informuje irlandzki serwis The Journal. Maszyna z prezydentem Zełenskim na pokładzie wylądowała nieco przed czasem, zaledwie kilka minut przed pojawieniem się dronów w miejscu, gdzie pierwotnie miał się znajdować samolot. Drony, które mogły wystartować z północno-wschodniej części Dublina lub z nieoznakowanego statku, przez około dwie godziny operowały w rejonie lotniska oraz nad irlandzkim okrętem wojennym LÉ William Butler Yeats, który został rozlokowany specjalnie ze względu na przylot prezydenta Ukrainy. Służby nie zdecydowały się na zestrzelenie dronów, a dostępny sprzęt do ich neutralizacji okazał się niewystarczający. Bezzałogowce opisano jako duże i ""bardzo drogie"". Uważa się, że mogły być tzw. quadrocopterami, czterosilnikowymi maszynami, które mogą zawisać nad wybranym obiektem. W tym wypadku unosiły się m.in. nad okrętem wojennym irlandzkiej marynarki. Wysokiej klasy drony wojskowe, które naruszyły strefę zakazu lotów, były w stanie operować niezależnie od siebie, co sugeruje, że mogły być sterowane przez kilku operatorów. Poważny atak hybrydowy Według irlandzkich służb bezpieczeństwa, incydent nosi znamiona ataku hybrydowego - działania, które łączy elementy wojskowe i niemilitarne, mające na celu destabilizację bez wypowiadania otwartej wojny. Podobne incydenty z udziałem dronów miały miejsce w ostatnich miesiącach m.in. w Brukseli i Danii. W przypadku dronów nad Dublinem, The Journal zauważa, że fakt, iż miały włączone światła może świadczyć o woli zakłócenia przylotu prezydenckiej maszyny. Irlandzkie Ministerstwo Obrony oraz inne instytucje państwowe odmówiły komentarza w sprawie incydentu, powołując się na względy bezpieczeństwa operacyjnego. Nie wiadomo również, czy o zdarzeniu poinformowano stronę ukraińską. Władze podkreślają jednak, że wizyta prezydenta Zełenskiego przebiegła bez zakłóceń. Incydent z udziałem dronów uwypuklił braki w irlandzkim systemie obrony powietrznej oraz ograniczone możliwości reagowania na tego typu zagrożenia. Wydarzenie to wywołało pilne spotkanie przedstawicieli policji, wojska oraz urzędników odpowiedzialnych za bezpieczeństwo narodowe. Sprawa jest przedmiotem intensywnego śledztwa. Samolot Zełenskiego skorzystał ze specjalnych procedur startu przy opuszczaniu lotniska w Dublinie, aby ograniczyć ryzyko możliwych incydentów."
Świat,Czy miejskie tężnie są bezpieczne? Znamy wnioski z kontroli sanepidu,"https://www.rmf24.pl/fakty/polska/news-czy-miejskie-teznie-sa-bezpieczne-znamy-wnioski-z-kontroli-s,nId,8045821","Thu, 04 Dec 2025 20:00:00 +0100","Nie ma zagrożenia mikrobiologicznego w miejskich tężniach. Taki - jak dowiedział się reporter RMF FM Michał Dobrołowicz - jest wstępny wniosek z kontroli, którą przeprowadził Główny Inspektorat Sanitarny. Kontrola była efektem między innymi interwencji i informacji ujawnionych przez naszych dziennikarzy. Naukowcy z Uniwersytetu Rolniczego w Krakowie wykryli szkodliwe bakterie i pleśń w mgiełce, którą inhalują się osoby korzystające z tężni w centrum Nowej Huty. Tężnia solankowa nad Zalewem Nowohuckim w Krakowie. / Łukasz Gągulski / PAP Po więcej aktualnych informacji zapraszamy na RMF24.pl . Jesienne kontrole odbyły się w rejonie Olsztyna i Katowic. Tam inspektorzy sanepidu weryfikowali swoimi narzędziami wnioski naukowców z Krakowa. Ustalenia są uspokajające. Pobieramy i wodę, która jest generowana po tym, jak spływa do tężni, i są tam skażenia biologiczne, ale w dopuszczalnych zakresach. Nie potwierdziły się bardzo niepokojące doniesienia - zaznacza w rozmowie z RMF FM Główny Inspektor Sanitarny doktor Paweł Grzesiowski. Kontrole sanepidu będą kontynuowane po zimowej przerwie, najprawdopodobniej w kwietniu, w kolejnych częściach Polski. Wtedy miejskie tężnie wznowią działanie. Eksperci zwracali uwagę w RMF FM, że w Polsce brakuje regulacji dotyczących jakości solanki w tężniach miejskich. Powinniśmy opracować metody badawcze solanki, regulacje i wtedy będziemy mogli kontrolować solankę. Tak naprawdę ja i mój doktorant jesteśmy pierwszymi osobami, które zabrały się za badanie tego, co w tych tężniach jest - podkreślała w rozmowie z dziennikarzem RMF FM prof. Katarzyna Wolny-Koładka. Może po prostu powinniśmy się zastanowić nad sensownością budowy kolejnych tego typu punktów w Krakowie, biorąc pod uwagę ich koszty budowy, eksploatacji i tego, że jest problem, o którym wspominam - dodaje. Badania, które prowadzi sanepid koncentrują się - jak informowaliśmy w RMF FM we wrześniu - wokół wody, którą tężnie są zasilane. To nie zawsze jest solanka. Będziemy badać aerozol powietrzny wokół tężni. Powstanie próbka tężni, która będzie reprezentatywna - wyjaśniał rzecznik Głównego Inspektoratu Sanitarnego Marek Waszczewski. Na podstawie ostatecznych wyników mają powstać ogólnopolskie wytyczne dla inspekcji sanitarnych, samorządów oraz dla operatorów tężni, jak dodatkowo dbać o czystość i bezpieczne warunki takich miejsc."
Świat,"Kazik trafił do szpitala. ""W nocy bliski końca drogi byłem""","https://www.rmf24.pl/kultura/news-kazik-trafil-do-szpitala-w-nocy-bliski-konca-drogi-bylem,nId,8046794","Thu, 04 Dec 2025 17:38:21 +0100","Lider zespołu Kult Kazik Staszewski, o którym w ostatnim czasie zrobiło się głośno w mediach za sprawą wydarzeń, na koncercie w Zielonej Górze i fali krytyki, jaka spadała na wokalistę, ponownie zmaga się z problemami zdrowotnymi. Za pośrednictwem mediów społecznościowych muzyk poinformował w czwartek po południu, że trafił na oddział intensywnej opieki medycznej - ma to związek z komplikacjami po zabiegu usunięcie wyrostka. ""Leżę na Oiomie w szpitalu na Teneterce z rozpoznaniem ropowicy. Zostaję zatrzymany w szpitalu na Sorze. Sprawa jest poważniejsza. Mówią coś o sepsie"" - przekazał, informując, że prawdopodobnie czeka go operacja. Kazik Staszewski trafił do szpitala (zdjęcie poglądowe) / Andrzej Jackowski / PAP Więcej aktualnych informacji znajdziesz na stronie głównej rmf24.pl . Lider zespołu Kult w szpitalu. Niepokojący wpis muzyka W czwartek 4 grudnia Kazik Staszewski opublikował na swoich profilach społecznościowych krótkie nagranie ze szpitala, na którym widzimy go leżącego na łóżku. W zamieszczonym wpisie opowiedział o kryzysie zdrowotnym, z którym się teraz zmaga. ""Źle wykonano mi zabieg usunięcie wyrostka. Zostawili jakiś farfocel na końcu. Leżę na Oiomie w szpitalu na Teneterce z rozpoznaniem ropowicy. Zostaję zatrzymany w szpitalu na Sorze. Sprawa jest poważniejsza. Mówią coś o sepsie. Ten ból czułem już w Łodzi. Było źle już wtedy ale trzeba było zakończyć. Próbowałem ratować się jak mogłem, a g***** mogłem"" - relacjonuje Staszewski (pisownia oryginalna). ""W nocy bliski końca drogi byłem"" W Łodzi muzyk koncertował z grupą Kult 28 listopada 2025 r. W kolejnym poście 62-latek dodał, że prawdopodobnie będzie musiał przejść operację. ""Po serii badań doktorzy powiedzieli, że dziś w nocy bliski końca drogi byłem. I na podobną akcję jak tatuś. Pewnie będę mnie kroić"" - napisał. Ojcem muzyka był Stanisław Staszewski - bard i poeta, a z wykształcenia architekt. Zmarł w Paryżu w wieku 48 lat. Koncert w Zielonej Górze. Kazik Staszewski był ""niedysponowany"" Kilka dni temu kontrowersje wywołał koncert Kultu w Zielonej Górze. W niedzielę 30 listopada Staszewski wystąpił na scenie, mimo że był niedysponowany. ""W trosce o swoje zdrowie chcąc 'ratować się' przed Covidem oraz dokuczliwym bólem brzucha sięgnąłem po środki, które, jak się okazało, w połączeniu z alkoholem zadziałały zupełnie odwrotnie do zamierzonego. Z marnym skutkiem. Przepraszam wszystkich, którzy przyszli i oczekiwali normalnego występu"" - artysta napisał w poniedziałkowym oświadczeniu. Po koncercie w Zielonej Górze legendarny muzyk nie tylko przeprosił fanów i zaoferował zwrot pieniędzy za bilety, ale też ogłosił, że w 2027 roku Kult zagra znacznie mniej koncertów, gdyż obecna liczba obowiązków przekracza jego możliwości. ""Jest to decyzja, którą muszę podjąć dla dobra swojego zdrowia, rodziny i wszystkich, którzy są częścią tego świata"" - podsumował."
Świat,"Tajna rozmowa liderów UE. Zełenski w niebezpieczeństwie, ludzie Trumpa bez zaufania","https://www.rmf24.pl/raporty/raport-wojna-z-rosja/news-tajna-rozmowa-liderow-ue-zelenski-w-niebezpieczenstwie-ludzi,nId,8046789","Thu, 04 Dec 2025 17:10:00 +0100","Europa nie ufa amerykańskim negocjatorom, którzy pracują na rzecz zakończenia wojny w Ukrainie. Tak wynika z poufnej rozmowy europejskich przywódców, do której dotarł niemiecki tygodnik ""Der Spiegel"". Liderzy sądzą też, że prezydent Ukrainy Wołodymyr Zełenski jest w niebezpieczeństwie. Niemiecki ""Der Spiegel"" dotarł do tajnej rozmowy europejskich przywódców ws. Ukrainy. Nie ufają oni amerykańskim doradcom Donalda Trumpa (Zdjęcie ilustracyjne) / LUDOVIC MARIN/AFP / East News Europejscy przywódcy, według ""Der Spiegel"", nie ufają amerykańskim negocjatorom zaangażowanym w rozmowy pokojowe dotyczące Ukrainy i obawiają się, że USA mogą zdradzić interesy Kijowa. W poufnej telekonferencji, w której uczestniczył m.in. Donald Tusk, podkreślano, że prezydent Wołodymyr Zełenski znajduje się w niebezpieczeństwie i nie powinien być pozostawiony sam na sam z amerykańskimi doradcami Donalda Trumpa. Oficjalnie część uczestników odmówiła komentarza, a Pałac Elizejski zaprzeczył, jakoby Macron mówił o możliwej zdradzie USA, jednak ""Der Spiegel"" podkreśla, że nieufność wobec Waszyngtonu jest wśród europejskich liderów powszechna. Po więcej aktualnych informacji zapraszamy na RMF24.pl ""Der Spiegel"" dotarł do anglojęzycznej transkrypcji poufnej telekonferencji, która odbyła się w poniedziałek z udziałem prezydenta Ukrainy Wołodymyra Zełenskiego oraz najważniejszych przywódców europejskich. W rozmowie uczestniczył m.in. premier Polski Donald Tusk. Obawy o bezpieczeństwo Zełenskiego i przyszłość Ukrainy Według relacji ""Spiegla"", prezydent Francji Emmanuel Macron ostrzegł, że istnieje ryzyko, iż Stany Zjednoczone mogą zdradzić Ukrainę w sprawie terytoriów, nie zapewniając jej jasnych gwarancji bezpieczeństwa. Macron miał również podkreślić, że Zełenski znajduje się w ""poważnym niebezpieczeństwie"". Niemiecki tygodnik nie sprecyzował, co miał na myśli Macron. Ostrzeżenia przed amerykańskimi negocjatorami Kanclerz Niemiec Friedrich Merz miał zalecić Zełenskiemu ""szczególną ostrożność"" w najbliższych dniach, sugerując, według ""Spiegla"", że amerykańscy doradcy Donalda Trumpa - Steve Witkoff i Jared Kushner - prowadzą niejasną grę zarówno z Europą, jak i Ukrainą. Podobne ostrzeżenia miał wyrazić prezydent Finlandii Alexander Stubb, który podkreślił, że ""nie można zostawić Ukrainy i Wołodymyra samych z tymi ludźmi"". Sekretarz generalny NATO Mark Rutte zgodził się z tym stanowiskiem, podkreślając konieczność ochrony Zełenskiego. Brak komentarza i dementi ze strony Pałacu Elizejskiego Na pytania ""Spiegla"" dotyczące szczegółów rozmów nie odpowiedzieli ani Stubb, ani Rutte, ani rzecznik Zełenskiego, ani urząd kanclerski. Pałac Elizejski zaprzeczył, jakoby Macron mówił o możliwej zdradzie ze strony Amerykanów. ""Prezydent nie wyraził się w ten sposób"" - przekazała strona francuska. Nie ujawniono jednak, jak Macron sformułował swoje słowa, powołując się na poufność rozmów. Dwóch anonimowych rozmówców przekazało równocześnie ""Spieglowi"", że treść telekonferencji została oddana prawidłowo, ale nie chciało potwierdzać poszczególnych cytatów. Europejscy liderzy nie ufają USA w rozmowach pokojowych Z analizy ""Spiegla"" wynika, że europejscy przywódcy wyrażają głęboki brak zaufania wobec Stanów Zjednoczonych w kontekście rozmów pokojowych z Rosją i Ukrainą. Tygodnik zauważa, że jest to sprzeczne z publicznymi deklaracjami europejskich polityków, którzy oficjalnie chwalą inicjatywy Waszyngtonu. Nieudane próby spotkania z amerykańskimi doradcami Europejscy liderzy mieli nadzieję na zorganizowanie spotkania z Witkoffem i Kushnerem jeszcze w środę. Kanclerz Merz zaoferował, że poprosi Trumpa o wysłanie Witkoffa do Brukseli, jednak do spotkania nie doszło - Witkoff wrócił bezpośrednio z Moskwy do USA. Szeroki skład uczestników rozmowy W poufnej telekonferencji, oprócz Tuska, Zełenskiego, Merza, Macrona, Stubba i Ruttego, uczestniczyli także: premier Włoch Giorgia Meloni, premier Danii Mette Frederiksen, premier Norwegii Jonas Gahr Stoere, przewodnicząca Komisji Europejskiej Ursula von der Leyen oraz przewodniczący Rady Europejskiej Antonio Costa."
Świat,"Fałszywy alarm. Trzęsienie ziemi, którego nie było","https://www.rmf24.pl/fakty/swiat/news-falszywy-alarm-trzesienie-ziemi-ktorego-nie-bylo,nId,8046830","Thu, 04 Dec 2025 21:13:06 +0100","Amerykańska Służba Geologiczna (USGS) poinformowała o bezprecedensowym błędzie swojego automatycznego systemu wykrywania trzęsień ziemi. W czwartek system ShakeAlert wysłał fałszywy alert o rzekomym trzęsieniu ziemi o magnitudzie 5,9 w stanie Nevada, wywołując niepokój wśród mieszkańców oddalonej o setki kilometrów Kalifornii. Alarm w Kalifornii okazał się fałszywy / Shutterstock Po więcej aktualnych informacji zapraszamy do RMF24.pl W czwartek rano automatyczny system ShakeAlert, obsługiwany przez USGS, rozesłał ostrzeżenie o trzęsieniu ziemi o sile 5,9 w pobliżu Dayton w stanie Nevada. Alert dotarł m.in. do mieszkańców rejonu Zatoki San Francisco, oddalonego o około 290 kilometrów od rzekomego epicentrum. Telefony komórkowe wydały alarmujące komunikaty, wzywając do natychmiastowego schronienia się: ""PADNIJ NA ZIEMIĘ! OSŁOŃ SIĘ! TRZYMAJ SIĘ!"". Yaareb Altaweel, geofizyk z Narodowego Centrum Informacji o Trzęsieniach Ziemi USGS w Kolorado, przyznał, że to prawdopodobnie pierwszy przypadek, gdy system wydał całkowicie fałszywy komunikat o trzęsieniu ziemi. Zdarzały się wcześniej błędy dotyczące zawyżonej magnitudy lub głębokości, które były szybko korygowane przez sejsmologów. Jednak takiego fałszywego alarmu jeszcze nie mieliśmy - podkreślił w rozmowie z agencją Reutera. Przyczyny incydentu wciąż nieznane Specjaliści z USGS oraz Berkeley Seismological Laboratory analizują przyczyny incydentu. Angie Lux, naukowiec z laboratorium w Berkeley, zaznaczyła, że nigdy wcześniej nie doszło do podobnego fałszywego alarmu dotyczącego dużego trzęsienia ziemi. Nie wiemy jeszcze, co wywołało ten alert. Ustalenie przyczyny może potrwać - powiedziała Lux. Według ekspertów, możliwą przyczyną mogły być tzw. ""zakłócenia szumowe"", czyli lokalne hałasy pochodzenia naturalnego lub wywołane przez człowieka, takie jak eksplozje, prace budowlane, działalność przemysłowa czy przejazd dużych pojazdów. Do naturalnych zjawisk mogących wywołać takie zakłócenia należą wiatr i fale oceaniczne. Władze lokalne oraz służby porządkowe w rejonie rzekomego epicentrum potwierdziły, że nie odnotowano żadnych wstrząsów ani innych oznak trzęsienia ziemi. Zgodnie ze skalą magnitudy trzęsień ziemi opracowaną przez Michigan Tech, wstrząs o sile 5,9 mógłby spowodować drobne szkody materialne i wyraźne odczucie wstrząsów przez mieszkańców."
Świat,Łyk tlenu dla rosyjskiego giganta. USA czasowo łagodzą sankcje,"https://www.rmf24.pl/fakty/swiat/news-lyk-tlenu-dla-rosyjskiego-giganta-usa-czasowo-lagodza-sankcj,nId,8046827","Thu, 04 Dec 2025 20:43:00 +0100","Stany Zjednoczone ogłosiły w czwartek czasowe zawieszenie części sankcji nałożonych na rosyjski koncern naftowy Łukoil. Decyzja dotyczy działalności stacji paliwowych firmy poza Rosją i ma obowiązywać do 29 kwietnia 2026 roku. USA czasowo zawieszają części sankcji nałożonych na rosyjski koncern naftowy Łukoil (Zdjęcie ilustracyjne) / Horst Galuschka/dpa / PAP USA czasowo zawiesiły część sankcji wobec Łukoila, umożliwiając funkcjonowanie jego stacji paliw poza Rosją do 29 kwietnia 2026 roku. Transakcje są dozwolone pod warunkiem, że dochody nie trafiają do Rosji, by chronić klientów i dostawców przed skutkami sankcji. Decyzja zapadła niedługo po spotkaniu Putina z wysłannikiem Trumpa. Po więcej aktualnych informacji zapraszamy na RMF24.pl Jak poinformował amerykański departament finansów, transakcje związane ze stacjami paliw Łukoila poza Rosją są dozwolone, pod warunkiem, że dochody z tej działalności nie trafiają do Rosji. Celem jest ochrona klientów i dostawców przed negatywnymi skutkami sankcji. Pod koniec października USA objęły sankcjami dwa największe rosyjskie koncerny naftowe - Łukoil i Rosnieft - chcąc w ten sposób wywrzeć presję na Moskwę i skłonić ją do rozmów o zakończeniu wojny w Ukrainie. Restrykcje odcinały firmy od amerykańskich technologii i groziły sankcjami wtórnymi podmiotom współpracującym z rosyjskimi gigantami. Jak zauważa agencja AFP, decyzja o złagodzeniu sankcji została ogłoszona dwa dni po spotkaniu w Moskwie prezydenta Rosji Władimira Putina z wysłannikiem prezydenta USA Donalda Trumpa, Steve’em Witkoffem. Stany Zjednoczone podejmują działania na rzecz wynegocjowania zakończenia wojny w Ukrainie, jednak - jak podkreślają europejscy sojusznicy Kijowa - administracja Trumpa jest oskarżana o zbytnią uległość wobec rosyjskich żądań."
Świat,"Nie żyje Leszek Gierszewski, założyciel i prezes firmy Drutex","https://www.rmf24.pl/fakty/polska/news-nie-zyje-leszek-gierszewski-zalozyciel-i-prezes-firmy-drutex,nId,8046814","Thu, 04 Dec 2025 19:04:06 +0100","W wieku 75 lat zmarł Leszek Gierszewski, założyciel i prezes firmy Drutex – jednego z liderów branży stolarki otworowej w Polsce i Europie. O śmierci przedsiębiorcy poinformowała w czwartek firma na swojej stronie internetowej. Nie żyje Leszek Gierszewski, założyciel firmy Drutex / Marcin Obara / PAP Po więcej aktualnych informacji zapraszamy do RMF24.pl Leszek Gierszewski założył firmę w 1985 roku pod nazwą Wytwarzanie Wyrobów z Drutu, Łańcuchów i Sprężyn w Wiklinie. Początkowo przedsiębiorstwo produkowało m.in. siatki ogrodzeniowe, wyroby z drutu, gwoździe i dachówki. W 1991 roku firma została przeniesiona do Bytowa, rodzinnego miasta Gierszewskiego, a jej nazwa zmieniona na Drutex. Trzy lata później rozpoczęto produkcję okien z PVC, co okazało się przełomem w historii firmy. W kolejnych latach Drutex poszerzył ofertę o rolety, okna i drzwi z aluminium oraz stolarkę drewnianą. W 2003 roku firma uzyskała status spółki akcyjnej, a jej rozwój przyspieszyło wdrożenie własnych systemów okienno-drzwiowych z PVC, charakteryzujących się wysoką izolacją cieplną. Za największą inwestycję w historii firmy uznaje się budowę Europejskiego Centrum Stolarki. Prace rozpoczęto w 2013 roku, a w ciągu 20 miesięcy powstała pierwsza hala produkcyjna. W 2015 roku zakończono drugi etap inwestycji, a łączna powierzchnia ECS przekroczyła 55 500 mkw. Obecnie Drutex zatrudnia około 4000 pracowników i współpracuje z ponad 4000 partnerów handlowych. Firma jest jednym z największych pracodawców w regionie i znaczącym graczem na rynku europejskim. Odejście wizjonera Firma Drutex w oficjalnym komunikacie podkreśliła, że Leszek Gierszewski pozostawił po sobie nie tylko przedsiębiorstwo zbudowane od podstaw, ale także wizję, która od lat wyznacza standardy w branży. W 2020 roku Leszek Gierszewski otrzymał tytuł Honorowego Obywatela Bytowa. Jak podkreślał burmistrz miasta Ryszard Sylka, Gierszewski był nie tylko przedsiębiorcą i największym pracodawcą w regionie, ale także filantropem, który często pomagał anonimowo, bez rozgłosu."
Świat,Wybuch pieca w domu jednorodzinnym. Zginęła kobieta,"https://www.rmf24.pl/regiony/slaskie/news-wybuch-pieca-w-domu-jednorodzinnym-zginela-kobieta,nId,8046820","Thu, 04 Dec 2025 19:32:54 +0100","​Dramatyczne wieści napływają z Częstochowy. W wyniku wybuchu pieca w domu jednorodzinnym jedna osoba zginęła, a druga została ranna - informuje reporterka RMF FM Anna Kropaczek. Straż Pożarna (zdjęcie poglądowe) / Shutterstock Nasza dziennikarka ustaliła, że po godz. 17 w jednym z domów jednorodzinnych w Częstochowie wybuchł piec na paliwo stałe. Sytuacja ma tragiczne w skutkach konsekwencje. Zginęła kobieta w wieku około 70 lat. Wiadomo, że mężczyzna, który jest w podobnym wieku co ofiara eksplozji, został ranny. Z ustaleń RMF FM wynika, że w budynku nie doszło do pożaru. Na miejscu pracują służby. Skierowano 3 zastępy straży pożarnej."
Świat,Dron zabawka okazał się maszyną wojskową Rosjan. Trafił na przyczepkę,"https://www.rmf24.pl/fakty/swiat/news-dron-zabawka-okazal-sie-maszyna-wojskowa-rosjan-trafil-na-pr,nId,8046824","Thu, 04 Dec 2025 20:11:00 +0100","Według relacji miejscowego sołtysa, o całej sytuacji poinformowali inni mieszkańcy wsi. Mężczyzna, który znalazł drona i przywiózł go na przyczepce do domu, miał uznać, że to ""zabawka"". Na miejsce zdarzenia wezwano odpowiednie służby w celu sprawdzenia i zneutralizowania ewentualnego zagrożenia. Władze Mołdawii zaapelowały do obywateli, by w przypadku znalezienia podobnych obiektów natychmiast informować służby i nie zbliżać się do nich ze względu na ryzyko wybuchu. Drony-wabiki typu Gerbera, choć nie są wyposażone w głowice bojowe, mogą zawierać niewielkie ładunki wybuchowe służące samozniszczeniu lub zaminowaniu terenu. Od początku wojny mołdawska przestrzeń regularnie naruszana To kolejny przypadek odnalezienia rosyjskiego drona na terytorium Mołdawii. 25 listopada podobny bezzałogowiec spadł w miejscowości Cuhurestii de Jos, a tego samego dnia zgłaszano obecność dronów w innych regionach kraju, m.in. w pobliżu Kiszyniowa - informuje Radio Europa Libera Moldova. W związku z powtarzającymi się incydentami, 26 listopada ambasador Rosji w Mołdawii został wezwany do MSZ, gdzie wręczono mu kolejną notę protestacyjną. Przed wejściem do ministerstwa pojawił się nawet znaleziony wcześniej dron Gerbera, by skonfrontować dyplomatę z dowodami na rosyjskie pochodzenie urządzenia. Mołdawskie MSZ określiło te incydenty jako ""absolutnie niedopuszczalne"" i ""poważne naruszenie suwerenności"" kraju, apelując do Rosji o zaprzestanie działań zagrażających bezpieczeństwu Mołdawii. Od początku rosyjskiej inwazji na Ukrainę w 2022 roku, przestrzeń powietrzna Mołdawii jest regularnie naruszana przez rosyjskie pociski i drony."
Świat,Mobilizacja w koalicji. W piątek chcą odrzucić weto prezydenta,"https://www.rmf24.pl/polityka/news-mobilizacja-w-koalicji-w-piatek-chca-odrzucic-weto-prezydent,nId,8046808","Thu, 04 Dec 2025 18:18:08 +0100","Marszałek Sejmu Włodzimierz Czarzasty zapowiedział na piątek, 5 grudnia, głosowanie za odrzuceniem prezydenckiego weta ws. ustawy o kryptoaktywach. Potrzeba do tego 3/5 głosów, czyli 276 posłów. Głosowanie odbędzie się po zakończeniu niejawnej części obrad, podczas której premier Donald Tusk przedstawi Sejmowi informację na temat bezpieczeństwa państwa. Marszałek Włodzimierz Czarzasty. / Paweł Supernak / PAP W piątek Sejm planuje głosowanie nad odrzuceniem prezydenckiego weta do ustawy o kryptoaktywach. Ustawa miała wprowadzić nadzór KNF nad rynkiem kryptoaktywów, chronić klientów przed oszustwami i regulować działanie internetowych kantorów walutowych. Premier Donald Tusk skrytykował weto. W piątek planuje przedstawienie informacji o bezpieczeństwie państwa i zagrożeniach związanych z kryptowalutami. Po więcej aktualnych informacji z kraju i ze świata zapraszamy na rmf24.pl . W piątek odbędzie się głosowanie za odrzuceniem prezydenckiego weta w sprawie ustawy o kryptoaktywach - przekazał marszałek Sejmu Włodzimierz Czarzasty podczas rozmowy z dziennikarzami przed wieczornym Konwentem Seniorów. Pan prezydent apelował do mnie, żebyśmy się zajmowali jego wnioskami, w związku z tym zajmiemy się jutro jednym wetem, a za dwa tygodnie drugim - dodał marszałek. Chodziło mu o weto do tzw. ustawy łańcuchowej. Wczoraj marszałek ogłosił, że Sejm spróbuje je przegłosować. Czarzasty powiedział dzisiaj dziennikarzom, że głosowanie w sprawie odrzucenia weta do ustawy o rynku kryptoaktywów odbędzie się po zakończeniu niejawnej części obrad, podczas której premier Donald Tusk przedstawi Sejmowi informację na temat bezpieczeństwa państwa. By odrzucić prezydenckie weto potrzeba do tego 3/5 głosów, czyli 276 posłów. Tylu nie ma koalicja rządząca. Zawetowana ustawa o kryptowaktywach O zawetowaniu ustawy o rynku kryptoaktywów prezydencka kancelaria poinformowała w poniedziałek wieczorem. Jak uzasadniła, ustawa przewiduje możliwość wyłączania przez rząd stron internetowych firm działających na rynku kryptowalut jednym kliknięciem, a przepisy dotyczące blokowania domen są nieprzejrzyste i mogą prowadzić do nadużyć. Dodano, że kolejnymi kwestiami są: brak przejrzystości w przyjętych rozwiązaniach i wysokość opłat nadzorczych. Oceniono, że zostały one ustalone na poziomie, który uniemożliwi rozwój małym firmom i startupom, a faworyzować będzie zagraniczne korporacje i banki. Celem zawetowanej ustawy - uchwalonej przez Sejm 7 listopada br. - jest m.in. implementacja unijnych przepisów, czyli rozporządzenia MiCA (The Markets in Crypto-Assets Regulation). Zgodnie z ustawą nadzór nad rynkiem kryptoaktywów sprawowałaby Komisja Nadzoru Finansowego, wyposażona w odpowiednie narzędzia nadzorcze i kontrolne. Doprecyzowano niektóre obowiązki emitentów tokenów powiązanych z aktywami i tokenów będących e-pieniądzem, a także dostawców usług w zakresie kryptoaktywów. W przypadku naruszenia przepisów KNF mogłaby dokonywać wpisów do prowadzonego przez siebie rejestru nieuczciwych domen internetowych służących do prowadzenia działalności w zakresie kryptoaktywów. Miałoby to chronić klientów i rynek przed nieuczciwymi podmiotami. Ustawa miała wprowadzić odpowiedzialność karną za przestępstwa popełniane m.in. w związku z emisją tokenów czy świadczeniem usług w zakresie kryptoaktywów bez wcześniejszego zgłoszenia tego KNF. Sprawcom najpoważniejszych naruszeń groziłaby m.in. grzywna w wysokości do 10 mln zł. Zawetowane przepisy zakładają też regulację kwestii internetowych kantorów walutowych - miały być one też objęte nadzorem KNF. Zgodnie z ustawą, kantory internetowe miały prowadzić dla swoich klientów indywidualne rachunki płatnicze, co miało umożliwić m.in. ochronę pieniędzy klientów, a także pozwolić im dysponować nimi w dowolnym momencie. Tusk: Kryptoafera Weto prezydenta skomentował premier Donald Tusk: Wszyscy już mówią o kryptoaferze i nic dziwnego. Muszę od tego rozpocząć posiedzenie rządu, ponieważ przed nami duży wysiłek przekonania pana Prezydenta, jak poważny błąd popełnił, wetując tę ustawę - powiedział Tusk."
Świat,"Konieczny o służbie zdrowia: Za PiS było źle, ale lepiej niż teraz","https://www.rmf24.pl/tylko-w-rmf24/popoludniowa-rozmowa/news-konieczny-o-sluzbie-zdrowia-za-pis-bylo-zle-ale-lepiej-niz-t,nId,8046770","Thu, 04 Dec 2025 18:02:00 +0100","""Mówimy o pełzającej prywatyzacji ochrony zdrowia"" – mówił w Popołudniowej rozmowie w RMF FM poseł Razem Maciej Konieczny. Polityk przekonywał, że powinno uniemożliwić się lekarzom pracę w publicznej i prywatnej służbie zdrowia jednocześnie. Wskazał, że należy zlikwidować system składkowy i zastąpić go podatkiem progresywnym. Jeżeli policzyć np. długość kolejek, za PiS-u było lepiej – stwierdził Konieczny. Konieczny: Im bardziej głodzimy publiczną służbę zdrowia, tym bardziej rośnie prywatna Piotr Mazur / RMF FM Audio Odtwarzacz wideo wymaga uruchomienia obsługi JavaScript w przeglądarce. Konieczny: Im bardziej głodzimy publiczną służbę zdrowia, tym bardziej rośnie prywatna Nie stać nas, żeby np. osoby chorujące na zaćmę nie pracowały i nie odprowadzały podatków, bo nie stać ich na leczenie. Nie stać nas na to, żeby ze względu na cięcia w diagnostyce ludzie później trafiali do szpitali, bo to leczenie wtedy będzie droższe - mówił w Popołudniowej rozmowie w RMF FM Maciej Konieczny, komentując sytuację finansową w polskiej służbie zdrowia. Polityk dodawał, że wspomniane przykłady to oszczędność pieniędzy dziś, ale koszt w perspektywie 5,10 lat. Mówimy o pełzające prywatyzacji ochrony zdrowia. Jeżeli nie ma wystarczającego finansowania, ludzie nie otrzymują leczenia. Ci, których na to stać, idą do sektora prywatnego i tam się robi prywatny zarobek dla określonych firm - wskazywał poseł. Jego zdaniem w Polsce powinno zakazać się lekarzom pracy w publicznej i prywatnej służbie zdrowia jednocześnie. Konieczny przekonywał, że są sposoby, by zwiększyć finansowanie ochrony zdrowia, np. opodatkowując fundacje rodzinne i spekulacje mieszkaniowe."
Biznes,Tysiące Polaków dostanie nową decyzję z ZUS. Zmiany od stycznia,https://www.polsatnews.pl/wiadomosc/2025-12-04/tysiace-polakow-dostanie-nowa-decyzje-z-zus-zmiany-od-stycznia/,"Thu, 04 Dec 2025 15:13:00 +0100","Zakład Ubezpieczeń Społecznych (ZUS) zapowiedział, że cała operacja będzie dotyczyła zarówno emerytów, jak i część rencistów (regulacje będą obejmować renty rodzinne). Ponowne przeliczenie emerytury czerwcowej. Wskazano konkretne przypadki Kto dokładnie zostanie objęty nowymi zasadami? Decyzje trafią do osób, których sprawy w latach 2009-2019 były powiązane z czerwcem, między innymi: osób, którym emerytura została po raz pierwszy wyliczona w czerwcu lub których świadczenie zaczęło obowiązywać właśnie od tego miesiąca osób pobierających renty rodzinne , jeżeli emerytura zmarłego była w tamtych latach ustalana lub przeliczana od czerwca uprawnionych do renty rodzinnej: po osobie, która osiągnęła wiek emerytalny (kobieta: 60 lat, mężczyzna: 65 lat) / zmarła w czerwcu między 2009 a 2019 rokiem i nie miała ustalonego prawa do emerytury, lub nie zdążyła złożyć odpowiednich dokumentów w sprawie świadczenia emerytalnego ZOBACZ: W 2026 roku przechodzisz na emeryturę? Nie popełnij tego błędu Czy trzeba składać wniosek? Tak jak wspomniano na początku: Nie. Cała procedura odbędzie się bez udziału świadczeniobiorców. Nowe decyzje zostaną wydane po automatycznym przeliczeniu świadczeń przez ZUS. Jak ZUS obliczy nowe świadczenia? Jest jasna odpowiedź Wedle wydanego komunikatu instytucja wyliczy świadczenia tak, jakby zostały przyznane w innym miesiącu niż czerwiec, a także ZUS: ""[...] zwaloryzuje kapitał i świadczenia do chwili obecnej"". Co ciekawe, w przypadku gdyby nowa kwota świadczenia okazałaby się niższa od dotychczasowej, wypłacane środki pozostaną bez zmian. Co z osobami, których sprawy są w toku? Instytucja zawiesi działania przewidziane w nowych przepisach, jeśli dokument o przeliczenie emerytury czerwcowej (czy też renty rodzinnej) został złożony wcześniej i sprawa nadal jest w toku. Wdrożenie nowych zasad zostanie wstrzymane do czasu zakończenia wcześniejszej sprawy. ZOBACZ: Seniorzy sporo zyskają. Dodatki do emerytury po waloryzacji 2026 Jak wygląda sytuacja w przypadku toczących się postępowań, w tym tych, które trafiły do sądu? Toczą się one dalej aż do chwili, gdy decyzja lub orzeczenie sądu staną się prawomocne. Jak zaznacza Forsal, nowe regulacje nie ingerują w obecnie prowadzone działania, a przy tym nie mogą zastąpić bieżących procesów. Termin zakończenia wszystkich spraw. Najpóźniej w marcu 2026 W oficjalnym komunikacie Zakładu Ubezpieczeń Społecznych pojawia się informacja, że wszystkie przeliczenia zostaną zakończone najpóźniej 31 marca 2026 roku. Do tego czasu uprawnieni powinni otrzymać nowe decyzje. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Pieniądze po zmarłym. ZUS wyjaśnia, jak odzyskać środki z subkonta",https://www.polsatnews.pl/wiadomosc/2025-12-04/pieniadze-po-zmarlym-zus-wyjasnia-jak-odzyskac-srodki-z-subkonta/,"Thu, 04 Dec 2025 09:36:00 +0100","Dotyczy to przede wszystkim środków zgromadzonych na subkoncie w Zakładzie Ubezpieczeń Społecznych oraz części wcześniej odkładanej w Otwartym Funduszu Emerytalnym. Jak informuje Iwona Kowalska-Matis, regionalna rzeczniczka prasowa ZUS na Dolnym Śląsku: ""Żeby pieniądze od nas dostać - trzeba złożyć w ZUS wniosek. Od razu wyjaśniam, że prawo do dziedziczenia mają osoby wskazane przez zmarłego, który był członkiem OFE oraz tego, który wprawdzie do OFE nie przystąpił, ale urodził się po 1968 r. Jeśli zmarły nie złożył żadnej dyspozycji dotyczącej dziedziczenia - środki wchodzą w skład masy spadkowej"". Subkonto, OFE i wypłata gwarantowana Środki na subkoncie ZUS oraz przeniesione z OFE nie przepadają po śmierci właściciela. Podlegają one dziedziczeniu lub wypłacie gwarantowanej, jeśli zmarła osoba była już emerytem. Nie dzieje się to jednak automatycznie. Zasady dziedziczenia wynikają z przepisów o systemie emerytalnym. Osoba ubezpieczona może wcześniej wskazać uposażonych, czyli osoby, którym ZUS wypłaci środki w razie jej śmierci. Jeśli takich wskazań nie ma, pieniądze wchodzą do masy spadkowej i podlegają dziedziczeniu na ogólnych zasadach kodeksu cywilnego. ZOBACZ: W 2026 roku przechodzisz na emeryturę? Nie popełnij tego błędu ZUS przypomina, że osoby należące do OFE powinny tam na bieżąco aktualizować dane dotyczące osób uprawnionych (także wtedy, gdy nie odprowadzają już składek do funduszu). Jakie dokumenty do ZUS złożyć? W pierwszej kolejności należy ustalić, czy zmarły posiadał środki na subkoncie w ZUS lub w OFE. Można to zweryfikować osobiście w placówce ZUS, poprzez konto eZUS albo przeglądając dokumenty z OFE. Kolejnym krokiem jest złożenie odpowiedniego wniosku do ZUS, a w razie potrzeby także do OFE. Do formularza należy dołączyć: akt zgonu dokumenty potwierdzające pokrewieństwo lub testament oraz, jeśli środki mają być wypłacone osobom wskazanym, oświadczenie uposażonych ZOBACZ: Minimalna emerytura bez lat pracy? W tym przypadku ZUS wypłaci pieniądze W sytuacji, gdy zmarły pobierał już emeryturę, możliwa jest również tzw. wypłata gwarantowana. Jak podaje ZUS, jest to jednorazowe świadczenie, które instytucja przekazuje osobom wskazanym przez emeryta, jeśli zmarł on w ciągu trzech lat od pierwszej wypłaty emerytury i miał subkonto w ZUS. Szczegółowe informacje oraz wzory wniosków dostępne są na stronie ZUS w sekcji dotyczącej emerytur i rent. Ile można odzyskać i ile to trwa? Według danych ZUS średnia kwota znajdująca się na subkontach zmarłych wynosi średnio 29 tysięcy złotych. Nie oznacza to, że każda osoba uprawniona otrzyma taką kwotę, bowiem wysokość wypłat zależy m.in.: od stażu pracy wysokości składek liczby osób uprawnionych Dodatkowo, jak możemy przeczytać na stronie ZUS: ""aby uzyskać środki z subkonta, nie trzeba korzystać z usług firm zewnętrznych. Wystarczy złożyć do nas odpowiedni wniosek. Pomocy udzielają pracownicy sal obsługi klienta w naszych placówkach lub Centrum Kontaktu Klientów (CKK)"". ZOBACZ: Na ten projekt czeka wielu. Co dalej z emeryturą stażową? Oznacza to, że do załatwienia sprawy nie potrzeba pośredników, każdy etap można wykonać samemu. Czas oczekiwania na decyzję jest uzależniony od liczby uprawnionych osób do dziedziczenia, potencjalnych sporów spadkowych oraz kompletności dokumentacji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Koniec z importem rosyjskiego gazu. Unia Europejska podjęła decyzję,https://www.polsatnews.pl/wiadomosc/2025-12-03/koniec-z-importem-rosyjskiego-gazu-unia-europejska-podjela-decyzje/,"Wed, 03 Dec 2025 07:37:00 +0100","Import rosyjskiego gazu będzie wycofywany stopniowo w ramach wyeliminowania rosyjskich wpływów w krajach Wspólnoty. Porozumienie wynegocjowane przez unijne organy będzie obejmować prawnie wiążący, stopniowy zakaz importu skroplonego gazu ziemnego (LNG) i gazu rurociągowego z Rosji, z całkowitym zakazem od końca 2026 roku i jesieni 2027 roku. Unia Europejska kończy z importem gazu z Rosji Jak mówił cytowany w unijnym komunikacie duński minister ds. energii i klimatu Lars Aagaard, decyzja ta jest jednym z kluczowych kroków ku uniezależnieniu Europy od rosyjskich dóbr. – To duże zwycięstwo dla nas i całej Europy. Musimy położyć kres uzależnieniu UE od rosyjskiego gazu, a zakazanie go na stałe w UE jest ważnym krokiem w dobrą stronę – oświadczył. ZOBACZ: Radosław Sikorski o akcesji Ukrainy do UE. Podał termin Jak informuje Rada Europejska, porozumienie nie jest jeszcze formalnie zatwierdzone przez Parlament Europejski i Radę Unii Europejskiej. Dopiero po akceptacji obu organów może ono wejść w życie. W październiku z Rosji pochodziło 12 proc. gazu sprowadzonego do UE, podczas gdy przed rozpoczęciem przez Moskwę w 2022 roku inwazji na Ukrainę na pełną skalę odsetek ten wynosił 45 proc. Gaz z Rosji wciąż importują między innymi Węgry, Francja i Belgia – podała agencja Reutera. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Opłaty za prąd. Minister energii Miłosz Motyka podpisał rozporządzenie,https://www.polsatnews.pl/wiadomosc/2025-11-28/oplaty-za-prad-minister-energii-milosz-motyka-podpisal-rozporzadzenie/,"Fri, 28 Nov 2025 21:17:00 +0100","- Zlikwidowaliśmy opłatę przejściową - nie będzie jej od 2026 r., a po ocenie czynników rynkowych, kosztów wytwarzania oraz sytuacji na rynku energii zdecydowałem o utrzymaniu opłaty kogeneracyjnej na obecnym poziomie - 3 zł za MWh. To rozwiązanie, które zapewnienia równowagę między interesami odbiorców energii i sektora wytwórczego - podkreśla Minister Energii Miłosz Motyka. Ministerstwo zaznacz, że stawka jest dwukrotnie niższa niż ta, którą ustalił na 2024 r. poprzedni rząd. W 2023 r. jej wysokość ustalono na 4,96 zł/MWh, a na 2024 r. rozporządzeniem z 20 października 2023 r. - na 6,18 zł/MWh. Opłata kogeneracyjna. Jest rozporządzenie ministra Utrzymanie stawki na poziomie 3 zł za MWh umożliwia dalsze wspieranie rozwoju elektrociepłowni, zachowując jednocześnie przewidywalność kosztów dla odbiorców. Rozstrzygnięcie to wpisuje się w działania resortu ograniczające obciążenia nakładane na odbiorców energii. Opłata kogeneracyjna stanowi jeden z elementów finansowania producentów, którzy w jednym procesie wytwarzają energię elektryczną i ciepło. Jej wysokość jest ustalana na podstawie kosztów funkcjonowania systemu wsparcia. ZOBACZ: Rachunki za prąd w 2026 roku. Opłaty wzrosną nawet o połowę Podstawę prawną jej naliczania stanowi art. 64 ust. 4 ustawy z dnia 14 grudnia 2018 r. o promowaniu energii elektrycznej z wysokosprawnej kogeneracji (Dz. U. z 2024 r. poz. 639). Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Zwrot na kolei. Czeska konkurencja dla PKP na razie nie wjedzie na ważną trasę,https://www.polsatnews.pl/wiadomosc/2025-11-26/zwrot-na-kolei-czeska-konkurencja-dla-pkp-wycofuje-sie-z-waznej-trasy/,"Wed, 26 Nov 2025 17:41:00 +0100","Jak dotąd pociągi czeskiej spółki kursują raz na dobę na trasie z Przemyśla przez Rzeszów i Kraków do Pragi, a także dwa razy dziennie w relacji Warszawa - Kraków. Jej siatka połączeń miała istotnie się poszerzyć od niedzieli 14 grudnia, gdy w całej Europie wchodzi w życie nowy, roczny rozkład jazdy. RegioJet zdecydowało się jednak na zmianę swoich zamiarów. RegioJet na razie bez pociągów Warszawa - Poznań Choć na swojej internetowej stronie czy w medialnych zapowiedziach firma podawała, że wjedzie na trasę Warszawa - Poznań od 14 grudnia, tak się ostatecznie nie stanie, o czym poinformował w środę ""Rynek Kolejowy"". Branżowe medium podaje, iż wzmianka o połączeniu między mazowiecką a wielkopolską metropolią zniknęła z witryny RegioJet, podobnie jak z publikowanych przez niego rozpisek odjazdów. Ruszy ono najwcześniej w 2026 roku - możliwe, że w lutym. Początkowo pojawiły się doniesienia o nawet rocznym opóźnieniu. Jak podaje ""Rynek Kolejowy"", powodem problemów są - według RegioJet - ""wydłużająca się procedura organizacji centralnego zaplecza operacyjnego i negocjacje w zakresie dostępu do infrastruktury"". W tle sprawy pozostaje spięcie między czeską firmą a Kolejami Wielkopolskimi, które alarmowały, iż ze względu na pojawienie się większej liczby dalekobieżnych pociągów, pogarszają się warunki funkcjonowania regionalnej kolei, ważnej w codziennych dojazdach mieszkańców. ZOBACZ: PKP Intercity rezygnuje z przesyłek konduktorskich. Chodzi o bezpieczeństwo Jak sprawdził polsatnews.pl, pociągi RegioJet relacji Warszawa - Poznań - Warszawa nie zniknęły jeszcze z oficjalnego rozkładu jazdy na Portalu Pasażera. W przypadku stacji Warszawa Centralna, dla dat w połowie grudnia, wciąż widnieją zakładane odjazdy o 6:28, 9:28, 12:28, 14:28 i 17:28. Do końcowej stacji miały dotrzeć w mniej więcej 2 godziny i 15 minut. Z Poznania Głównego natomiast Czesi zamierzali odjeżdżać o 6:13, 8:11, 10:11, 14:11 oraz 16:11. PKP z monopolem między Warszawą a Poznaniem. A gdzie wjedzie konkurencja? Na szlaku między stolicą a Poznaniem monopolistą pozostanie więc - jeszcze przynajmniej przez jakiś czas - państwowe PKP Intercity. Co prawda kursują na tej trasie jeszcze składy Polregio, lecz ich czas przejazdu sięga aż 6 godzin, ponieważ obsługują wiele stacji i przystanków, a ponadto jadą przez Łódź. Te regionalne połączenia służą więc bardziej dojazdom z miejscowości pośrednich, a nie spinaniem ze sobą dwóch dużych miast. ZOBACZ: Poranna awaria linii metra. ZTM wydał komunikat RegioJet podtrzymuje chęć rozpoczęcia kursowania od 14 grudnia na trasach: Kraków - Warszawa - Gdynia oraz Warszawa - Katowice - Ostrawa - Praga. Na pierwszej z nich planuje 3 pary pociągów dobowo (jedna para to połączenie tam i z powrotem), a na drugiej - jedną parę. Dodatkowo kilka razy dziennie będzie kursować w skróconej relacji Warszawa - Kraków - Warszawa. Utrzymany będzie ponadto nocny skład z Przemyśla do Pragi. Gorąco na linii PKP Intercity - RegioJet. Wiadomości do prezesa, pismo do KE W ostatnim czasie głośno było w mediach na temat konfliktu, jaki wybuchł między RegioJet a PKP Intercity. Wirtualna Polska opublikowała wiadomości, jakie szef czeskiej firmy Radim Jančura wysyłał do prezesa polskiej spółki Janusza Malinowskiego. Ich treść na tyle zaniepokoiła władze PKP IC, że zdecydowali się oni powiadomić Agencję Bezpieczeństwa Wewnętrznego. Śledztwo w tej sprawie prowadzi również warszawska prokuratura, zajmująca się ponadto kwestią korupcji przy konstruowaniu rozkładu jazdy. RegioJet natomiast odpowiedziało zapowiedzią wniosku do Komisji Europejskiej, twierdząc, że państwowa konkurencja działa ""niezgodnie z prawem i sprzecznie z zasadami uczciwej konkurencji"", wywierając ""znaczną presję na zarząd PKP PLK"". Ostatni z tych podmiotów, także państwowy, jest zarządcą infrastruktury, dlatego odpowiada za konstrukcję rozkładu jazdy. Czesi podtrzymują m.in., że ich pociągi są sztucznie spowalniane przez kierowanie ich na okrężne trasy lub zmuszanie do postojów. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,"Kongres Polska Moc Biznesu. Ponad 50 wydarzeń, ważne tematy i ciekawi goście",https://www.polsatnews.pl/wiadomosc/2025-11-26/kongresu-polska-moc-biznesu-ponad-50-wydarzen-wazne-tematy-i-ciekawi-goscie/,"Wed, 26 Nov 2025 12:10:00 +0100","Obrady tegorocznego Kongresu otworzą członkowie rządu: Agnieszka Dziemianowicz-Bąk, minister rodziny, pracy i polityki społecznej oraz Tomasz Siemoniak, minister, koordynator służb specjalnych, Monika Wielichowska, wicemarszałek Sejmu RP, a także Piotr Wachowiak, rektor Szkoły Głównej Handlowej w Warszawie oraz Joanna Makowiecka-Gatza, prezes zarządu, Pracodawcy RP. Wykorzystanie funduszy europejskich w tym środków z KPO przy transformacji polskiej energetyki będzie z kolei tematem wystąpienia Jana Szyszki, wiceministra funduszy i polityki regionalnej. Rola wolności gospodarczej i przedsiębiorczości w rozwoju polskiej i europejskiej gospodarki będzie z kolei tematem rozmowy z Leszkiem Balcerowiczem, a prezydencję Polski w Unii Europejskiej podsumuje z kolei Ignacy Niemczycki, wiceminister spraw zagranicznych. ZOBACZ: Nagroda Nobla z ekonomii przyznana. Ogłoszono laureatów Istotnym wydarzeniem tegorocznej konferencji będzie debata podsumowująca przemiany społeczno-gospodarcze ostatnich 35 lat, w której udział wezmą byli premierzy rządu RP: Jan Krzysztof Bielecki, Waldemar Pawlak i Leszek Miller. Bezpieczeństwo w centrum uwagi - Ostatnie akty sabotażu, przypomniały nam z całą ostrością, że mamy pełnoskalową wojnę za płotem i wojnę hybrydową w domu. W tym kontekście odporność strukturalna pozostaje kluczowa dla funkcjonowania i rozwoju kraju - mówi Artur Beck, pomysłodawca i organizator Kongresu. Debaty i wystąpienia na jednej ze scen Kongresu będą w całości dotyczyły problematyki obronności i bezpieczeństwa. O ochronie infrastruktury krytycznej w dobie hybrydowych zagrożeń; cybezagrożeniach w epoce wojny hybrydowej; kierunkach rozwoju polskiego i europejskiego przemysłu obronnego oraz bezpieczeństwie energetycznym i dostępie do kluczowych surowców rozmawiać będą m.in ; Magdalena Sobkowiak-Czarnecka, Pełnomocnik Rządu do spraw Instrumentu na rzecz Zwiększenia Bezpieczeństwa Europy Andrzej Grzyb, Przewodniczący Komisji Obrony Narodowej; Paweł Czachowski, prezes zarządu Polskiego Holdingu Obronnego; profesor Jerzy Małachowski, dyrektor Narodowego Centrum Badań i Rozwoju; Tomasz Małecki, wiceprezes PGE Dystrybucja, Piotr Wojciechowski, prezes zarządu WB Group, a także przedstawiciele firm technologicznych Samsunga, Della czy Google. Ponad 50 wydarzeń na siedmiu scenach tematycznych - Tegoroczny Kongres cieszy się rekordowym zainteresowaniem uczestników, szczególnie wśród polskich przedsiębiorców i organizacji pozarządowych. Na siedmiu scenach mamy zaplanowane ponad 50 wydarzeń, debat, wystąpień i prezentacji - przypomina Artur Beck. - Na PGE Narodowym spodziewamy się ponad dwóch tysięcy gości. Nadal można zarejestrować się na nasze wydarzenie przez stronę internetową Kongresu - dodaje. Po raz pierwszy obrady Kongresu odbędą się aż na siedmiu scenach tematycznych, obejmujących pełne spektrum wyzwań i szans, przed którymi stoi dziś gospodarka i bezpieczeństwo, nowością będą też trzy debaty współorganizowane z organizacją Business & Science Poland, która wspiera polski biznes w Brukseli. ZOBACZ: Plejada gwiazd na Sylwestrze Polsatu. Sprawdź, kto zaśpiewa Uwagę zwraca duże zainteresowanie polskich przedsiębiorców. Udział w Kongresie zapowiedzieli m.in. Henryk Orfinger, współtwórcy firmy Dr Irena Eris Cosmetics, Wojciech Wolny, prezes zarządu EUVIC, Krzysztof Rdest, prezes EMKA; Marcin Czyczerski, współzałożyciel firmy GCG Partners, Marian Owerko, prezesa FoodWell, czy Ewa Chodakowska, współzałożycielka BeBio. Punkt widzenia globalnych i polskich korporacji przedstawią z kolei m.in.: Cezary Stypułkowski, prezes zarządu Banku Pekao; Igor Rusinowski, prezes Grupy Unilink; Mateusz Oleksy, dyrektor generalny Visa w Polsce; Cyril Schiever, President for Mid-Europe Region w MSD; Mariusz Mielczarek, dyrektor regionalny Amazon oraz Katarzyna Byczkowska, prezes zarządu BASF Polska. W debatach dotyczących konkurencyjności polskiej gospodarki czy deregulacji udział wezmą przedstawiciele organizacji zrzeszającej przedsiębiorców: Joanna Makowiecka-Gatza, prezes zarządu Pracodawcy RP oraz Jacek Goliszewski prezes Business Centre Club. Dobre miejsce dla NGO'sów Co roku w Kongresie udział bierze kilkadziesiąt organizacji pozarządowych z całej Polski, a wydarzenie zakończy uroczysta gala wręczenia nagród w konkursie ""DNA - bo pomaganie mamy w genach"". Inicjatywa ta ma na celu wyróżnienie niezwykłych przedsięwzięć społecznych realizowanych przez firmy i organizacje pozarządowe. Ubiegłoroczny konkurs miał na celu docenienie organizacji społecznych i przedsiębiorstw najbardziej zaangażowanych w pomoc dla mieszkańców terenów dotkniętych jesienną powodzią na południu kraju. Jego laureatami zostały Fundusz Lokalny Masywu Śnieżnika oraz firma Colian. W tym roku kapituła doceni firmy i organizację zaangażowane we wsparcie opieki zdrowotnej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,W 2026 roku przechodzisz na emeryturę? Nie popełnij tego błędu,https://www.polsatnews.pl/wiadomosc/2025-11-26/w-2026-roku-przechodzisz-na-emeryture-nie-popelnij-tego-bledu/,"Wed, 26 Nov 2025 11:54:00 +0100","Jest kilka momentów w roku, w których przejście na emeryturę jest bardziej opłacalne. Warto o tym pamiętać, ponieważ niewłaściwy wybór może mieć negatywny wpływ na wysokość świadczenia. Kiedy przejść na emeryturę? Unikaj okresu wiosennego Jeśli chodzi o najlepszy miesiąc na zakończenie pracy, to najczęściej wskazuje się na lipiec. Powód jest prosty. W czerwcu dochodzi do waloryzacji składek na kontach i subkontach ubezpieczonych w ZUS. Dla przykładu, w 2025 r. w przypadku kont zgromadzone środki wzrosły o 14,41 proc., a subkont o 9,49 proc. W ten sposób stan kont obywateli wzrósł łącznie o ponad 566 mld zł. Co w praktyce oznaczają te liczby? Serwis Interia Biznes szacuje, że 60-latka, która zgromadziła 500 tys. zł i chce przerwać aktywność zawodową w czerwcu, otrzyma miesięcznie ponad 270 zł mniej, niż gdyby zrobiła to w lipcu. Przykładowy 70-latek, który zebrał 600 tys. zł i o świadczenie zawnioskuje w lipcu, a nie czerwcu, zyska niemal 500 zł. ZOBACZ: Minimalna emerytura bez lat pracy? W tym przypadku ZUS wypłaci pieniądze Innym terminem, który może okazać się korzystny, jest luty. Jak zwraca uwagę serwis Infor, złożenie wniosku w tym miesiącu sprawia, że wypłata emerytury rusza od marca, a więc dokładnie w momencie, gdy ZUS podnosi świadczenia w ramach corocznej waloryzacji. Dzięki temu pierwsza emerytura zostaje automatycznie wypłacona już po uwzględnieniu nowego wskaźnika waloryzacyjnego. Złym wyborem z kolei jest postawienie na kwiecień lub maj. Przejście na emeryturę w czasie wiosennym oznacza, że świadczenie zostanie obliczone jeszcze według stanu konta sprzed czerwcowej waloryzacji składek. Dwie wypłaty w miesiącu. Warto znać ten sposób Krystyna Michałek z Zakładu Ubezpieczeń Społecznych zwraca uwagę na inną, istotną kwestię. Opłacalne dla seniora może być rozwiązanie umowy z pracodawcą na dzień lub dwa przed końcem miesiąca i jeszcze w tym samym miesiącu złożenie wniosku o emeryturę wraz z przedstawieniem świadectwa pracy. W takim przypadku emeryt otrzyma zarówno pensję z ostatniego miejsca zatrudnienia, jak i pełne świadczenie wyliczone przez ZUS. ZOBACZ: Nadzieja dla seniorów. Ogromna podwyżka renty wdowiej Jeśli ktoś osiągnie odpowiedni wiek, ale uzna, że chce zarobkować dalej, może na tym finansowo skorzystać. Zakład Ubezpieczeń Społecznych szacuje, że każdy przepracowany rok to o kilkanaście proc. wyższa emerytura. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Irena Rupińska i jej wnuk zginęli w pożarze. Tragiczne okoliczności śmierci milionerki,https://www.polsatnews.pl/wiadomosc/2025-11-25/irena-rupinska-i-jej-wnuk-zgineli-w-pozarze-tragiczne-okolicznosci-smierci-milionerki/,"Tue, 25 Nov 2025 18:51:00 +0100","W pożarze domu jednorodzinnego w Zambrowie zginęły dwie osoby: 54-letnia Irena Rupińska oraz jej dwuletni wnuczek. Dwóch mężczyzn przebywających w trakcie pożaru w budynku zostało przewiezionych do szpitala. ZOBACZ: Ludzie uwięzieni w samochodach. Akcja podkarpackich służb - W rogu pokoju stało urządzenie elektryczne, które całkowicie się stopiło, więc możemy zakładać, że to ono było zarzewiem ognia. Prawdopodobnie był to nawilżacz powietrza - przekazała prokurator Katarzyna Wankiewicz portalowi WP. Jak dodała śledcza, drzwi od pomieszczenia były zamknięte, a babcia z wnuczkiem spali w środku. - W tym samym budynku przebywała reszta rodziny, która w pewnym momencie zorientowała się, co się dzieje - podkreśliła Katarzyna Wankiewicz. Irena Rupińska nie żyje. Zginęła w pożarze razem z wnuczkiem W poniedziałek informację o śmierci Ireny Rupińskiej i jej wnuczka przekazały władze gminy Szumowo. ""Z wielkim smutkiem przyjęliśmy informację o odejściu pani Ireny Rupińskiej i jej kochanego wnuczka. Składamy rodzinie i bliskim serdeczne wyrazy współczucia"" - czytamy. Jak dodał wójt Andrzej Pskiet i przewodnicząca rady gminy Ewelina Mieczkowska, ""w tych trudnych chwilach życzmy państwu siły, spokoju i wzajemnego wsparcia"". Oświadczenie wydała też firma ZPK Rupińscy. ""Odeszli pozostawiając nas w wielkim smutku"" - przekazały jej władze, informując przy tym o życzeniu rodziny, aby zamiast kwiatów ofiarować datki na leczenie Antosia Krupiennika chorującego na zespół Aperta. ZOBACZ: Groźny incydent podczas strajku w Valeo. Z helikoptera zerwał się ładunek Kondolencje złożyli także członkowie OSP w Szumowie, gdzie zmarła była honorową druhną. ""Nasze drogi przecinały się wielokrotnie. Nigdy nie odmawiałaś pomocy. Darzyłaś swoich strażaków sympatią, jakiej nie doświadczyliśmy od nikogo innego. Twoje honorowe członkostwo w naszej straży było Honorem dla Nas. Dziękujemy"" - przekazali strażacy ochotnicy. Irena Rupińska była na liście najbogatszych Polaków Irena Rupińska wraz z mężem prowadziła przedsiębiorstwo ZPK Rupińscy produkującego kruszyw budowlane i drogowe. W skład grupy ZPK wchodzi wytwarzające kostkę brukową przedsiębiorstwo Natrix. W 2016 i 2017 roku Rupińscy znaleźli się na liście 100 najbogatszych Polaków opublikowanej przez magazyn ""Forbes"". Ich majątek szacowany był wówczas na ponad pół miliarda złotych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Groźny incydent podczas strajku w Valeo. Z helikoptera zerwał się ładunek,https://www.polsatnews.pl/wiadomosc/2025-11-25/grozny-incydent-podczas-strajku-w-valeo-z-helikoptera-zerwal-sie-ladunek/,"Tue, 25 Nov 2025 16:31:00 +0100","W poniedziałek kierownictwo firmy Valeo Chrzanów podjęło decyzję, aby do transportu wyprodukowanych towarów poza zakład wykorzystać śmigłowce. Była to odpowiedź na strajk pracowników, którzy zablokowali drogowy wyjazd z terenu Valeo. Dzień później jeden z ładunków przenoszonych przez helikopter zerwał się i spadł na niezamieszkany teren leśny nieopodal zakładów. ZOBACZ: Kradzież stulecia na Luwrze. Policja ujęła kolejnych podejrzanych Przed takim scenariuszem ostrzegali wcześniej mieszkańcy. ""Widzę, jak helikopter leci dosłownie nad moim dachem i niesie jakiś ogromny kontener. Wszystko się trzęsło, człowiek tylko myślał, że to się urwie"" - cytuje jednego z mieszkańców serwis Chrzanów Nasze Miasto. Chrzanów, strajk w Valeo. W użyciu śmigłowce, doszło do przepychanek W zniszczonym ładunku znajdowały się wyprodukowane w Chrzanowie lampy samochodowe, które miały trafić do punktu przeładunkowego w gminie Trzebinia. W zdarzeniu nikt nie ucierpiał. Fabryka w Chrzanowie należąca do francuskiej firmy Valeo produkuje części samochodowe. W Polsce do koncernu należą jeszcze dwa zakłady: w małopolskiej Skawinie i na terenie Czechowic-Dziedzic w województwie śląskim. Pracownicy Valeo Chrzanów domagają się poprawy warunków pracy i podwyżek. ZOBACZ: Poruszająca akcja krakowskich służb. Uratowano uwięzioną sarnę ""Znaczna część pracowników produkcyjnych, w tym osoby z wieloletnim, nawet 10-letnim stażem, otrzymuje wynagrodzenie niewiele przekraczające poziom najniższej krajowej. Na koniec roku, za realizację celów, dla kadry zarządzającej znalazły się pieniądze na wysokie premie, ale dla nas już nie"" - czytamy w oświadczeniu związkowców. Strajk w Valeo. Czego domagają się protestujący? Wśród postulatów pracowników są podwyżki o wysokości 1000 zł brutto oraz zwiększenie dodatku za pracę w systemie czterobrygadowym. ""Widać wzmożone zlecanie pracy tzw. taniej sile roboczej z Afryki i Azji, co w naszej ocenie stanowi próbę trwałego obniżenia standardów płacowych w zakładzie"" - ostrzegają pracownicy. W poniedziałek przed bramą zakładów doszło do przepychanek pomiędzy strajkującymi a grupą pracowników biurowych, których kierownictwo po rozpoczęciu strajku skierowało do pracy na produkcji. Pracownicy biurowi domagali się od strajkujących powrotu do pracy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Minimalna emerytura bez lat pracy? W tym przypadku ZUS wypłaci pieniądze,https://www.polsatnews.pl/wiadomosc/2025-11-22/minimalna-emerytura-bez-lat-pracy-w-tym-przypadku-zus-wyplaci-pieniadze/,"Sat, 22 Nov 2025 11:22:00 +0100","Państwo gwarantuje emeryturę minimalną osobom, które osiągnęły ustawowy wiek (65 lat dla mężczyzn, 60 lat dla kobiet). Liczy się również staż. Panowie muszą mieć 25, a panie 20 lat okresów składkowych i nieskładkowych. Wówczas, nawet jeśli wyliczone przez ZUS świadczenie jest niższe niż minimum, wypłata jest podwyższana. Ale nie tylko w tym przypadku można liczyć na równowartość tej stawki (waloryzowanej co roku w marcu). Otrzymają je ponadto osoby, które mają prawo do rodzicielskiego świadczenia uzupełniającego, znanego jako program ""Mama 4 plus"". ""Mama 4 plus"". Dla kogo? Program został wprowadzony, aby wesprzeć finansowo rodziców, którzy zrezygnowali z aktywności zawodowej na rzecz wychowania dzieci. Aby skorzystać ze świadczenia, należy spełnić jeden z poniższych warunków: być matką, która skończyła 60 lat i urodziła albo wychowała co najmniej czwórkę potomstwa lub ojcem, który osiągnął 65. rok życia i faktycznie wychował czworo i więcej dzieci, bo matka zmarła, porzuciła je lub długotrwale nie brała udziału w wychowaniu ZOBACZ: Na ten projekt czeka wielu. Co dalej z emeryturą stażową? ""Rodzicielskie świadczenie uzupełniające możesz otrzymać, jeśli nie masz dochodu zapewniającego Ci niezbędne środki utrzymania"" - podkreślono na stronie Zakładu Ubezpieczeń Społecznych. Co ważne, w przypadku tego rozwiązania nie obowiązuje minimalny staż pracy. Jeśli uprawniony do uczestnictwa w programie rodzic zarobkował za krótko, by pozyskiwać ustawowe minimum, wysokość wypłat zostanie podniesiona do tej kwoty. Dodatkowe wsparcie i formalności Osoby korzystające ze wspomnianej inicjatywy mają prawo do dodatkowych wypłat, takich jak trzynasta i czternasta emerytura. Otrzymują również status zbliżony do emeryta w zakresie ubezpieczenia zdrowotnego. ZOBACZ: ZUS przypomina o tej możliwości. Możesz dostać większą emeryturę Z ""Mama 4 plus"" skorzystało od 2019 r. niemal 80 tys. osób. Świadczenie nie jest przyznawane automatycznie. Konieczne jest złożenie wniosku w ZUS lub KRUS. Do dokumentacji należy dołączyć m.in. numery PESEL dzieci oraz opis sytuacji materialnej, osobistej i rodzinnej wnioskodawcy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Nowe uprawnienia skarbówki? Ministerstwo Finansów wyjaśnia,https://www.polsatnews.pl/wiadomosc/2025-11-22/nowe-uprawnienia-skarbowki-ministerstwo-finansow-wyjasnia/,"Sat, 22 Nov 2025 10:55:00 +0100","Paweł Usiadek, wiceprezes Ruchu Narodowego napisał: ""Polska wchodzi w nową erę fiskalnego nadzoru. Urząd skarbowy uzyska bezpośredni dostęp do wszystkich wydatków bezgotówkowych przedsiębiorców i części zwykłych obywateli"". Wywołało to natychmiastową lawinę komentarzy. A jaka jest prawda? Ministerstwo Finansów wyjaśnia. Pomysł raportowania płatności kartowych pojawia się w kontekście szerszych działań wybranych państw członkowskich Unii Europejskiej (np. Hiszpanii), mających na celu uszczelnienie systemów podatkowych i wykrywanie transakcji powiązanych z unikaniem opodatkowania. ZOBACZ: Na ten projekt czeka wielu. Co dalej z emeryturą stażową? W niektórych krajach banki i platformy płatnicze otrzymały już obowiązki przekazywania szczegółowych danych o rachunkach, transakcjach i użytkownikach, co z jednej strony zwiększa przejrzystość, a z drugiej rodzi wątpliwości obywateli dotyczące zakresu nadzoru. Jak będzie w Polsce od 1 stycznia 2026 roku? Co tak naprawdę przewidują nowe przepisy UE? W zmienionych unijnych przepisach chodzi o obowiązki sprawozdawcze nałożone na instytucje finansowe - raportowanie ruchów na rachunkach, a także płatności kartowych i mobilnych, gdy roczne wydatki użytkownika przekraczają określony próg. Zestaw przekazywanych informacji może obejmować identyfikację posiadacza rachunku, powiązane numery kont, łączną sumę obciążeń i szczegóły transakcji. Częstotliwość raportów i dokładny zakres danych zależą od krajowych aktów wykonawczych. ZOBACZ: GUS podał dane o inflacji. Są powody do zadowolenia Czy zmiany unijne dotyczą Polski? Polskie Ministerstwo Finansów wydało komunikat. ""W nawiązaniu do pojawiających się w przestrzeni publicznej informacji, sugerujących, że od 2026 roku urzędy skarbowe będą otrzymywać od banków dane dotyczące płatności kartowych przekraczających ustalony próg, Ministerstwo Finansów informuje, że nie przygotowuje i nie prowadzi prac legislacyjnych nad takim rozwiązaniem"" - podkreślono. W praktyce oznacza to, że resort finansów nie zamierza wprowadzać przepisów nakładających na banki obowiązek przekazywania urzędom skarbowym szczegółowych danych o transakcjach kartowych. Resort podkreśla, że obecne przepisy krajowe i międzynarodowe nie nakładają takich obowiązków. Polscy płatnicy nie powinni spodziewać się automatycznego przysyłania zestawień ich płatności kartowych do fiskusa. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,ZUS przypomina o tym ruchu. Możesz dostać większą emeryturę,https://www.polsatnews.pl/wiadomosc/2025-11-21/zus-przypomina-o-tej-mozliwosci-mozesz-dostac-wieksza-emeryture/,"Fri, 21 Nov 2025 08:15:00 +0100","Dzięki temu część osób może uzyskać wyższe świadczenie, warto więc wiedzieć, że w pewnych sytuacjach to sam emeryt musi złożyć odpowiedni wniosek, aby ZUS mógł na nowo ocenić jego prawo do świadczenia. Dla obywateli może to oznaczać realną szansę na poprawę miesięcznego budżetu, szczególnie gdy wcześniejsze dane były niekompletne lub nie zostały uwzględnione. Kto może złożyć wniosek i kiedy to zrobić? Ponowne przeliczenie świadczenia przysługuje osobom, które mają ustalone prawo do emerytury lub renty, a także dysponują nowymi danymi wpływającymi na wysokość świadczenia, takimi jak np.: odnalezione świadectwa pracy zaświadczenia o wynagrodzeniu z wcześniejszych lat dokumenty potwierdzające okresy składkowe i nieskładkowe dane o składkach opłaconych już po przyznaniu świadczenia (np. z pracy lub działalności) ZOBACZ: Na ten projekt czeka wielu. Co dalej z emeryturą stażową? Jeżeli osoba zainteresowana jest aktywna zawodowo, wniosek może złożyć po roku kalendarzowym od momentu przyznania emerytury lub w określonych sytuacjach, bezpośrednio po zakończeniu zatrudnienia. Wszystkie dokładne informacje są dostępne na oficjalnej stronie ZUS. Jak złożyć wniosek (formularz ERPO)? Wniosek o ponowne ustalenie wysokości świadczenia, czyli formularz ERPO, jest dostępny na stronie internetowej ZUS oraz w placówkach stacjonarnych. Można go złożyć osobiście, pocztą lub elektronicznie przez PUE ZUS. ZOBACZ: Kto najbardziej traci na wcześniejszej emeryturze? Statystyki są bezlitosne Do wniosku należy dołączyć dokumenty potwierdzające okresy składkowe i wysokość wynagrodzeń. Im pełniejsza dokumentacja, tym szybciej ZUS rozpatrzy sprawę. Po złożeniu kompletnego wniosku ZUS ma maksymalnie 60 dni na wydanie decyzji. Świadczenie, jeśli okaże się korzystniejsze, jest przeliczane od miesiąca, w którym złożono wniosek. Czy istnieje jakieś ryzyko? Obawa, że przeliczenie obniży emeryturę, jest powszechna. Jednak prawo chroni świadczeniobiorcę: jeżeli po ponownym przeliczeniu wyliczona kwota będzie niższa, ZUS nadal będzie wypłacał dotychczasową (wyższą) emeryturę. W praktyce więc wnioskodawca może tylko zyskać. Niemniej przed złożeniem wniosku warto samodzielnie sprawdzić, czy przeliczenie faktycznie może zwiększyć świadczenie. Dobrze jest też skonsultować się z doradcą ZUS, aby nie składać wniosku, który nie przyniesie realnej podwyżki emerytury. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Zamiast kurować się na L4, idą do pracy. Raport obnaża realia",https://www.polsatnews.pl/wiadomosc/2025-11-21/dodatkowy-dzien-pracy-zamiast-odpoczynku-na-l4-raport-obnaza-realia/,"Fri, 21 Nov 2025 07:11:00 +0100","Raport ""Łączy nas zdrowie 2025"" ujawnia, że znaczna część badanych w ostatnim roku nie korzystała ze zwolnienia lekarskiego mimo choroby, a wielu przyznało się do wykonywania obowiązków służbowych podczas L4. To nie jest już tylko kwestia statystyki, ale wyraźny sygnał, że w polskiej kulturze pracy dostępność pracownika jest znacząca. Jak chorują polscy pracownicy? Enel-med podaje w swoim raporcie, że 60 proc. respondentów nie skorzystało z L4 mimo choroby, a 34 proc. wykonywało pracę na formalnym zwolnieniu (rok wcześniej było to 29 proc.). Narasta problem prezenteizmu, czyli nieefektywnej obecności w pracy (np. przychodzenie do biura czy zakładu pomimo choroby lub złego samopoczucia). ZOBACZ: Telefon od szefa w czasie L4? Przepisy mają ulec zmianie ZUS potwierdza z kolei w raporcie ""Absencja chorobowa w 2024 r."", że w minionym roku zarejestrowano 27,4 mln zaświadczeń i 290 mln dni absencji, a przeciętna długość zaświadczenia z tytułu choroby własnej to około 10-11 dni. Co ciekawe, w pierwszym półroczu 2025 roku instytucja wstrzymała wypłatę aż 14,8 tys. zasiłków na kwotę przekraczającą 22,2 mln zł. Porównanie tych dwóch analiz pokazuje rozbieżność - oficjalne rejestry mierzą dni formalnego zwolnienia lekarskiego, ale ankiety ujawniają praktyki, które nie są brane pod uwagę, czyli że pracownicy chorują i pracują. Dlaczego pracownicy rezygnują z L4 lub pracują na L4? Badanie wskazuje konkretne przyczyny wykonywania obowiązków służbowych pomimo choroby: dla 27 proc. respondentów jest to nadmiar obowiązków dla 21 proc. problemem jest brak zastępstwa dla 12 proc. wyzwaniem jest obawa, że L4 nie jest mile widziane u pracodawcy dla 9 proc. najgorszy jest lęk przed utratą zatrudnienia ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Powyższe dane wskazują, ze pracownicy czują presję, która przeważa nad troską o zdrowie. Zjawisko jest szczególnie wyraźne w sektorze małych i średnich przedsiębiorstw. Tam częściej brakuje zastępstw i elastycznych procedur, co rodzi w pracownikach chęć podjęcia pracy mimo niedyspozycji zdrowotnej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Na ten projekt czeka wielu. Co dalej z emeryturą stażową?,https://www.polsatnews.pl/wiadomosc/2025-11-19/na-ten-projekt-czeka-wielu-co-dalej-z-emerytura-stazowa/,"Wed, 19 Nov 2025 09:52:00 +0100","Obecnie w Sejmie znajdują się dwa projekty dotyczące emerytur stażowych. Jeden zaprezentowała Lewica, drugi, obywatelski, NSZZ ""Solidarność"". Zakładają, że świadczenie przysługiwałoby Polakom po 40 latach pracy i Polkom po 35 latach. Nie byłoby konieczne osiągnięcie obecnego wieku emerytalnego, co pozwoliłoby na zakończenie aktywności zawodowej nawet 5-7 lat wcześniej. Warunkiem byłoby zgromadzenie składek pozwalających na uzyskanie emerytury co najmniej minimalnej. Emerytury stażowe wciąż możliwe. Stanowisko ministerstwa W zeszłym roku Ministerstwo Rodziny, Pracy i Polityki Społecznej informowało o pracach nad stanowiskiem rządu w sprawie obu propozycji, które potem miałyby być skierowane do dalszych prac. Z resortu płynęły głosy o potrzebie dyskusji nad skutkami społecznymi i finansowymi zmian. ZOBACZ: GUS podał dane o inflacji. Są powody do zadowolenia We wrześniu 2025 r. na interpelację dotyczącą emerytur stażowych odpowiedział wiceminister rodziny Sebastian Gajewski. Jego słowa sugerują, że temat nie został porzucony. Polityk wskazał, że szefowa MRPiPS, Agnieszka Dziemianowicz-Bąk, przychylnie odnosi się do prac nad oboma inicjatywami, które jednak wymagają pewnych zmian. Rządowe stanowisko - jak wskazał - zostało przygotowane i przekazane Stałemu Komitetowi Rady Ministrów, który zobowiązał resort do przeprowadzenia uzgodnień międzyresortowych. Z pisma można więc wywnioskować, że sprawa musi być omówiona m.in. z Ministerstwem Finansów. Taktyka rządu: Zachęta do dłuższej pracy Jak wysokie mogłyby być świadczenia, gdyby je wprowadzono? Dziennik ""Fakt"" wyliczył, że kobieta, która zebrała 700 tys. zł kapitału na koncie w ZUS i chce przejść na emeryturę w wieku 53 lat (czyli zaczęłaby pracę w wieku 18 lat), dostawałaby 2082 zł brutto. U 55-latki byłoby to 2217 zł, a u 57-latki 2367 zł. Dla 58-letniej osoby z 650 tys. zł składek obliczono kwotę wysokości 2275 zł brutto. Zebranie 800 tys. u ubezpieczyciela to już 2800 zł. 60-latek z odłożonymi w ZUS 800 tys. zł pobierałby 3003 zł. ZOBACZ: Marzysz o 7 tys. zł emerytury? Szacunki pokazują, ile trzeba dziś zarabiać Jest też jednak mniej korzystna wiadomość. W skierowanym do sejmowej Komisji Polityki Społecznej i Rodziny przeglądzie emerytalnym nie ma mowy o emeryturach stażowych. Pojawiają się raczej sugestie dotyczące nieprzedłużania ustawowego wieku, za to zachęcania do dłuższej aktywności zawodowej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Najwyższa emerytura w Europie robi wrażenie. Polska wypada blado,https://www.polsatnews.pl/wiadomosc/2025-11-16/najwyzsza-emerytura-w-europie-robi-wrazenie-polska-wypada-blado/,"Sun, 16 Nov 2025 08:22:00 +0100","Dla wielu Polaków porównanie z europejskimi rekordzistami może być szokiem, średnia emerytura w Polsce jest znacznie niższa od średniej unijnej. W analizie jednak należy uwzględnić nie tylko kwotę, ale też siłę nabywczą waluty oraz różnice w kosztach życia. Najwyższe emerytury w Europie Według danych Eurostatu z 2022 r. najwyższe średnie emerytury w Europie otrzymywali seniorzy w Islandii - 2997 euro miesięcznie (co przy dzisiejszym kursie euro daje prawie 13 tys. złotych). Luksemburg, Norwegia i Dania wypłacały świadczenia powyżej 2500 euro, co znacznie przewyższa średnią Unijną (wynoszącą ok. 1345 euro). Tak wysokie kwoty wynikają zarówno z rozbudowanych systemów emerytalnych, jak i wysokich kosztów życia w tych państwach. ZOBACZ: ZUS od lat wypłacał tym emerytom za mało. Jedna decyzja zmieniła wszystko Wysokie emerytury umożliwiają seniorom komfortowe życie i dostęp do porządnej opieki zdrowotnej, a także pozwalają na znaczące oszczędności i aktywności rekreacyjne, które w Polsce niestety pozostają luksusem. Polska i kraje o niższych świadczeniach Na drugim końcu skali znajdują się Albania (ok. 137 euro), Bośnia i Hercegowina oraz Bułgaria, gdzie średnie emerytury nie przekraczają 300 euro miesięcznie. Polska, ze średnim świadczeniem wynoszącym ok. 575 euro, plasuje się wśród państw o niskich emeryturach w Unii Europejskiej. ZOBACZ: Kto zyska? Emerytury 2026 mogą zależeć od tych rozwiązań Choć nominalnie kwota wydaje się niewielka w porównaniu z rekordzistami, warto pamiętać, że w Polsce seniorzy mają dostęp do niektórych usług publicznych, np. refundowanej opieki zdrowotnej, co przynajmniej częściowo rekompensuje niższą emeryturę. Jednak różnice w standardzie życia nadal pozostają wyraźne. Siła nabywcza i stopa zastąpienia Porównując emerytury w Europie, należy uwzględnić siłę nabywczą. Choć Austria, Islandia czy Dania wypadają najlepiej, po uwzględnieniu kosztów życia różnice w wydatkach mogą się nieco zmniejszać, ale nadal pozostają duże. Jak podaje Biznes Interia, ważnym wskaźnikiem jest też stopa zastąpienia, czyli procent ostatnich zarobków, które emeryt otrzymuje w formie świadczenia. W wielu krajach europejskich stopa ta jest wyższa niż w Polsce, co wpływa na poczucie bezpieczeństwa finansowego seniorów. W krajach takich jak Albania czy Bośnia, seniorzy często muszą liczyć na wsparcie rodziny lub dodatkowe źródła dochodu, aby zapewnić sobie podstawowe potrzeby. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Marzysz o 7 tys. zł emerytury? Szacunki pokazują, ile trzeba dziś zarabiać",https://www.polsatnews.pl/wiadomosc/2025-11-15/marzysz-o-7-tys-zl-emerytury-szacunki-pokazuja-ile-trzeba-dzis-zarabiac/,"Sat, 15 Nov 2025 09:28:00 +0100","Na wysokość przyszłych dochodów wpływają gromadzone przez lata (i waloryzowane) składki na koncie i subkoncie w Zakładzie Ubezpieczeń Społecznych. Po skończeniu pracy zebrany kapitał dzieli się przez wyliczone przez GUS średnie dalsze trwanie życia wyrażone w miesiącach. Przeciętna emerytura w pierwszym półroczu 2025 r. wyniosła 3986,91 zł brutto. Ile dziś trzeba zarabiać, by liczyć na znacznie wyższe stawki? 7000 zł emerytury. Dla kogo to możliwe? Szacunkowe wartości dla dziennika ""Fakt"" podał Piotr Juszczyk, główny doradca podatkowy firmy inFakt. W przyjętym scenariuszu przyszłe świadczenie wyliczane jest dla osoby czterdziestoletniej, która ma już 100 tys. zł zgromadzonych składek i przechodzi na emeryturę w ustawowym wieku (65 lat dla mężczyzny i 60 lat dla kobiety). ZOBACZ: ZUS nie wypłaci emerytury od razu, jeśli nie dopełni się jednej ważnej formalności Według przedstawionych wyliczeń, osoba zarabiająca dziś 4666 zł brutto (pensja minimalna) otrzyma emeryturę na poziomie 2810 zł brutto. Dochód na poziomie 10 000 zł miesięcznie przełoży się na 5072 zł emerytury. Aby otrzymać świadczenie w wysokości 7000 zł, konieczne są zarobki wyższe niż 14 500 zł brutto. Emerytura na poziomie 10 000 zł przysługiwałaby osobie z pensją ok. 22 000 zł brutto. Znacznie trudniejsza sytuacja dotyczy kobiet. Pracownica z minimalnym wynagrodzeniem uzyskałaby świadczenie w wysokości 1910 zł brutto. 10 000 zł miesięcznie pozwoliłoby osiągnąć 3336 zł emerytury, a nawet pensja rzędu 19 500 zł nie gwarantuje emerytury na poziomie 6000 zł. Emerytury kobiet. Skąd te różnice? Różnica wynika z wieku emerytalnego - wyjaśnia Piotr Juszczyk. Polki krócej gromadzą kapitał, przez co jest on niższy, a dzieli się go na dłuższy przewidywany okres życia. Ekspert podkreśla, że kobiety, które mogą sobie na to pozwolić, mają możliwość kontynuowania pracy zawodowej po sześćdziesiątce. Przypomina też, że warto rozważyć dodatkowe formy zabezpieczenia na przyszłość, takie jak Indywidualne Konto Emerytalne, Indywidualne Konto Zabezpieczenia Emerytalnego czy Pracownicze Plany Kapitałowe. ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Dłuższy staż może okazać się całkiem interesujący finansowo dla wielu pracowników. Zgodnie z informacjami ZUS, każde 100 tys. zł na koncie, to dodatkowe 375,38 zł miesięcznej emerytury w wieku 60 lat i 452,90 zł w wieku 65 lat. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,GUS podał dane o inflacji. Są powody do zadowolenia,https://www.polsatnews.pl/wiadomosc/2025-11-14/gus-podal-dane-o-inflacji-sa-powody-do-zadowolenia/,"Fri, 14 Nov 2025 10:43:00 +0100","We wrześniu inflacja w Polsce wyniosła 2,9 proc. w ujęciu rocznym. W sierpniu osiągnęła taki sam wynik. W październiku inflacja usług (5,6 proc. rdr) ponownie była sporo wyższa niż inflacja towarów (1,7 proc. rdr). Jednak w ujęciu rocznym inflacja cen usług stopniowo wyhamowuje - we wrześniu wyniosła ona 5,8 proc. rdr, a w sierpniu 6,0 proc. Hamowanie dynamiki cen usług ma swoje odzwierciedlenie w powoli obniżającej się inflacji bazowej (we wrześniu i sierpniu ukształtowała się ona na poziomie 3,2 proc. wobec 3,3 proc. w lipcu). GUS podał dane o inflacji. Jest spadek dynamiki wzrostu W ubiegłym miesiącu najmocniej wzrosły ceny napojów alkoholowych i wyrobów tytoniowych - roczny wzrost w tej kategorii to 7,0 proc. Drugą najwyższą dynamiką charakteryzowały się ceny w kategorii ""Edukacja"" (6,2 proc. rdr). Trzeci najwyższy wzrost cen w ujęciu rocznym miał miejsce w kategorii ""Restauracje i hotele"" (5,5 proc.). Najmocniej w dół poszły ceny w transporcie - o 2,3 proc. rok do roku. W ujęciu rocznym obniżyły się też ceny w kategoriach ""Wyposażenie mieszkania i prowadzenie gospodarstwa domowego"" oraz ""Odzież i obuwie"" (w obu przypadkach o 1,1 proc.). ZOBACZ: Marian Banaś z zarzutami. Decyzja prokuratury wobec byłego szefa NIK Narodowy Bank Polski w najnowszej, listopadowej projekcji inflacji i PKB przewiduje, że średnioroczna inflacja w 2026 r. spadnie do 2,9 proc. wobec 3,7 proc. prognozowanych na ten rok. W 2027 r. inflacja ma obniżyć się jeszcze bardziej - do 2,5 proc. ""W całym horyzoncie projekcji, czyli mniej więcej dwóch lat, inflacja powinna utrzymywać się na poziomie zgodnym z celem NBP"" - mówił na listopadowym briefingu prezes NBP Adam Glapiński. Cel ten to 2,5 proc. z dopuszczalnym odchyleniem o 1 pkt. proc. w górę i w dół, co daje przedział tolerancji 1,5-3,5 proc. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Donald Trump dobrotliwy dla miliarderów. Kolejny akt łaski,https://www.polsatnews.pl/wiadomosc/2025-11-13/donald-trump-dobrotliwy-dla-miliarderow-kolejny-akt-laski/,"Thu, 13 Nov 2025 19:32:00 +0100","- Cieszę się, że wszystko to mam już za sobą i mogę cieszyć się emeryturą - powiedział Joe Lewis cytowany przez ""The Telegraph"". Decyzja prezydenta USA ma zostać oficjalnie ogłoszona w czwartek. Lewis został skazany na grzywnę w wysokości pięciu milionów dolarów za nadużycia na giełdzie, zastosowano także wobec niego trzyletni okres próbny. Brytyjski miliarder nielegalnie zarobił krocie, nie poniesie konsekwencji Przestępstwa, jakich dopuścił się Lewis, obejmują tzw. insider trading. Miliarder wykorzystywał informacje, do których miał dostęp za sprawą sprawowanych funkcji i z wyprzedzeniem podejmował decyzje inwestycyjne, osiągając przy tym znaczne korzyści finansowe. ""Mogę cieszyć się emeryturą oraz obserwować, jak moja rodzina i dalsza rodzina nadal rozwijają nasze przedsiębiorstwa w oparciu o jakość i dążenie do doskonałości, które stały się naszym znakiem rozpoznawczym"" - skomentował doniesienia o ułaskawieniu brytyjski miliarder. ZOBACZ: Przełom w USA. Donald Trump podpisał ważną ustawę Lewis zbił fortunę na rynkach kapitałowych po sprzedaży rodzinnego biznesu na przełomie lat 80. i 90. W Wielkiej Brytanii znany jest dziś jako właściciel klubu piłkarskiego Tottenham Hotspur, jednak po ułaskawieniu nie ma w planach powrotu do jego zarządu. ""Tottenham będzie nadal zarządzany przez kolejne pokolenie rodziny Lewisów"" - podaje dziennik. Trump ułaskawia miliarderów. Założyciel giełdy kryptowalut na wolności Lewis to kolejny miliarder ułaskawiony w ostatnim czasie przez Donalda Trumpa. W połowie października prezydent USA zastosował prawo łaski wobec Changpenga Zhao, założyciela giełdy kryptowalutowej Binance. Za pranie brudnych pieniędzy i pomoc w omijaniu sankcji został skazany na grzywnę w wysokości 4,3 mld dolarów i cztery miesiąca pozbawienia wolności. Dzięki Trumpowi uniknął kary. ZOBACZ: Nie chcą inwestycji zięcia Trumpa. Wielki protest w Belgradzie Amerykański prezydent, pytany o podłoże decyzji przekonywał, że Zhao padł ofiarą ""polowania na czarownice"" organizowanego przez administrację Joe Bidena. Zaprzeczył, aby miał osobiste powiązania z miliarderem. ""Nie mam zielonego, kim jest"" - przekonywał Trump dziennikarzy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Czarne chmury nad popularnymi youtuberami. UOKiK wkracza do akcji,https://www.polsatnews.pl/wiadomosc/2025-11-13/czarne-chmury-nad-popularnymi-youtuberami-uokik-wkracza-do-akcji/,"Thu, 13 Nov 2025 18:30:00 +0100","UOKiK sprawdzi, czy w treściach publikowanych przez dwóch popularnych youtuberów - Wojana i Paliona - nie pojawiły się bezpośrednie wezwania dzieci do nabycia produktów bądź nakłonienia do tego dorosłych. ZOBACZ: Reklamy słodyczy mogą zniknąć z mediów. Do Sejmu trafiła petycja Jako przykłady instytucja przywołała kilka komunikatów pochodzących tychże twórców, takich jak: ""Moi drodzy, wokół mnie jest wiele fajnych postaci. Chcecie takie? Wiem, że chcecie. Są bardzo przytulaśne, przynoszą szczęście (...). Kupcie takie"" oraz ""Koniecznie wpadajcie na (tu pada nazwa sklepu - red.), bo to ostatni dzwonek, żeby wejść w nowy rok z idealną wyprawką szkolną"". Prezes UOKiK wszczął dwa postępowania wyjaśniające w tej sprawie, w których zamierza zweryfikować czy ""tego rodzaju przekazy mogą spełniać przesłanki agresywnej praktyki rynkowej i naruszać zbiorowe interesy konsumentów"". UOKiK zbada przekazy popularnych youtuberów. Ich widownia to dzieci Jak podkreśla prezes UOKiK Tomasz Chróstny, influencerzy muszą pamiętać, iż ""reklama skierowana do dzieci w Polsce podlega surowym regulacjom prawnym, aby chronić najmłodszych konsumentów"". - Zabronione jest bezpośrednie nawoływanie dzieci do kupowania lub zachęcanie ich, żeby namawiały do tego dorosłych - podkreśla Chróstny. - Młodzi konsumenci nie mają jeszcze w pełni rozwiniętej umiejętności krytycznej oceny treści marketingowych. Często nie potrafią odróżnić reklamy od zwykłej publikacji. Tym bardziej że bezpośredni, agresywny przekaz handlowy może nieuczciwie wykorzystywać dziecięce zaufanie. Może też zniekształcać rzeczywistość i wywierać presję, a tym samym negatywnie wpływać na rozwój dzieci - dodał. ZOBACZ: Rewolucyjne zmiany w europejskim kraju. Tego nie będzie można reklamować W komunikacie Urzędu czytamy również, że choć reklamowanie produktów i usług przeznaczonych dla dzieci w Polsce jest dozwolone, to zakazane przekazy marketingowe w tym obszarze wyróżniają reklamy spełniające ""łącznie trzy dodatkowe warunki: są skierowane do dzieci, wprost nakierowują je na kupno towarów lub usług i mają charakter bezpośredni"". ""Musi istnieć element wzmocnionej perswazji, który zdecydowanie skłania dzieci do nabycia produktu. To może być wezwanie w trybie rozkazującym lub bardzo silna sugestia"" - zauważył UOKiK. Jaka kara grozi youtuberom? UOKiK: Nawet do 10 proc. obrotów Jak nadmieniono, ""co innego, jeśli reklama produktu jest jego prezentacją, pokazaniem cech, poleceniem albo przedstawia obraz zadowolonych użytkowników"". ""Tego rodzaju treści stanowią oddziaływanie pośrednie, niezawierające wprost namowy do nabycia produktu. Podobnie, nie narusza przepisów działanie, które zachęca dorosłych do zakupu produktów dla dzieci"" - podkreślono w komunikacie UOKiK. ""Postępowanie wyjaśniające na rynku reklamy skierowanej do dzieci może skutkować postawieniem wobec podmiotów działających pod marką Wojan i Palion zarzutów, za które będzie grozić kara do 10 proc. obrotów"" - przekazano. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Kto zyska? Emerytury 2026 mogą zależeć od tych rozwiązań,https://www.polsatnews.pl/wiadomosc/2025-11-13/ktos-zyska-emerytury-2026-moga-zalezec-od-tych-rozwiazan/,"Thu, 13 Nov 2025 10:20:00 +0100","- Proponuję podchodzenie do waloryzacji, i w sposób procentowy, i kwotowy. To jest głównie głos w imieniu tych, którzy mają najniższe emerytury poniżej 3 tysięcy złotych - tłumaczył Karol Nawrocki w Sochaczewie, gdy podpisywał projekt ustawy i skierował go do prac w Sejmie. By wszedł w życie, musi przejść pełną procedurę legislacyjną. Proponowane zmiany w największym stopniu mają wspierać osoby z najniższymi świadczeniami. Dlatego też w uzasadnieniu projektu ustawy podkreślone zostało, że nowe zasady mają zagwarantować godną waloryzację, aby chronić realną siłę nabywczą najniższych świadczeń i zapobiegać sytuacji, w której podwyższenie świadczenia nie rekompensuje wzrostu cen. Jak ma działać mechanizm waloryzacji? Projekt dodaje do ustawy rozdział definiujący ""kwotę minimalnego podwyższenia"" (art. 94a) i reguluje, że suma ta, wynosząca 150 zł w 2026 roku, będzie corocznie waloryzowana. Oznacza to, że najpierw obliczana będzie standardowa (procentowa) waloryzacja, a gdy jej wartość będzie mniejsza niż minimalne podwyższenie, świadczenie zostanie uzupełnione do tej kwoty. Projekt przewiduje też przegląd wskaźnika co trzy lata. ZOBACZ: ZUS niebawem przeliczy emerytury. Trzy powody, dla których można zyskać mniej ""Dzięki projektowi prezydenckiemu minimalna emerytura w 2026 roku wyniesie ponad 2000 zł i będzie co najmniej na poziomie ok. 2030 zł"" - podano na oficjalnej stronie prezydenta RP. Kto może stracić na proponowanych zmianach? Projekt nie obniża nominalnie istniejących świadczeń, ale wprowadzenie gwarantowanej kwoty może mieć różne skutki pośrednie. Osoby z wyższymi emeryturami otrzymają waloryzację według dotychczasowych zasad i w relacji do najniższych świadczeń mogą zyskać mniej w ujęciu procentowym. ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Ponadto każda dodatkowa regulacja gwarantująca wyższe minimalne podwyżki zwiększa presję na budżet i może ograniczać możliwości finansowania innych świadczeń lub reform. Gwarantowanie minimalnej kwoty podwyższenia oznacza stałe obciążenie systemu ubezpieczeń społecznych i budżetu, jeśli waloryzacja procentowa będzie niska. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Ustawa ws. obniżenia cen prądu. Karol Nawrocki o szczegółach projektu,https://www.polsatnews.pl/wiadomosc/2025-11-07/ustawa-ws-obnizenia-cen-pradu-karol-nawrocki-o-szczegolach-projektu/,"Fri, 07 Nov 2025 12:08:00 +0100","- Za transformację energetyczną Polacy płacą dziś podwójnie. Wyszedłem z inicjatywą ustawodawczą, która opiera się na czterech strategicznych punktach - mówił Karol Nawrocki. W piątek prezydent przedstawił projekt ustawy w sprawie obniżenia ceny prądu o 33 proc. - Proponuję nie tylko tarczę, ale realny miecz do wycięcia z rachunków na energię elektryczną obciążań, których Polacy ponosić nie powinni - mówił Nawrocki. ZOBACZ: Ekspert ostrzega ws. ETS2. ""Polska oberwie najmocniej"" Podkreślał, iż nadal uważa, że ""Zielony Ład i zielone podatki ETS powinny zostać odrzucone"". - Wówczas nie mielibyśmy problemów społecznych, które sygnalizują obywatele, rolnicy, przedsiębiorstwa - stwierdził Nawrocki. Dodał też, że ""polski rząd żyje igrzyskami, a nie realnymi problemami"". Obniżenie cen prądu. Prezydent przedstawił swoją propozycję Prezydent wymieniał, że propozycja opiera się na czterech filarach. Po pierwsze chodzi o likwidację dodatkowych opłat, czyli OZE, opłaty mocowej, kogeneracyjnej i przejściowej. Drugi filar to ograniczenie kosztów certyfikatów, trzeci - obniżenie opłat dystrybucyjnych i czwarty - zmiana zasad bilansowania systemu tak, by jego koszty pokrywały podmioty powodujące jego niezbilansowanie. - Musimy też wrócić do 5 proc. stawki VAT za prąd. To się udawało w czasie tarczy antyinflacyjnej - mówił prezydent. Zdaniem Nawrockiego ""efektem tych zmian będzie to, że ponad 800 złotych polskie rodziny będą mogły oszczędzić na rachunkach za energię elektryczną w gospodarstwach domowych"". ZOBACZ: Kierowcy zapłacą więcej za paliwo. Podano nowe szacunki - Budżet państwa na tym nie straci, bo środki ETS zostaną przekierowane. Dla tych, którzy są wyznawcami prymatu europejskich rozwiązań, ja nim oczywiście nie jestem, przypomina, że jest to ruch zgodny z polityką klimatyczną Unii Europejskiej. Już od 2024 roku 100 proc. środków z ETS powinno służyć finansowaniu transformacji. To jest zgodne z zasadami unijnymi i zapowiedziami polskiego rządu z 2024 roku - mówił Nawrocki. - Zwracam się do wszystkich środowisk politycznych w polskim parlamencie, aby podjąć jednogłośnie tę ustawę, przyjąć ten projekt, który sprawi, że usystematyzujemy polski rynek energii elektrycznej, a Polacy będą płacić mniej za prąd - apelował Nawrocki. Ceny energii w Polsce. Zapowiedź padła jeszcze w kampanii prezydenckiej - Tam będą znakomite rozwiązania i jeśli większościowa koalicja będzie chciała obniżyć Polakom rachunki o 33 proc. to to zrobi - mówił o projekcie ustawy szef Kancelarii Prezydenta Zbigniew Bogucki. Według niego, Sejm może ""błyskawicznie przeprocedować"" projekt. Obniżki cen prądu były jedną z obietnic Nawrockiego na pierwsze 100 dni prezydentury. Na uwagę, że termin ten mija 14 listopada, zatem zostają cztery dni robocze na przeprocedowanie projektu, Bogucki odparł, że prezydent składa projekt obniżenia rachunków o 33 proc. i może być on ""przeprocedowany błyskawicznie przez Sejm"". Karol Nawrocki złożył taką deklarację jeszcze jako kandydat na prezydenta na spotkaniu z wyborcami w Augustowie w lutym. Zapowiedział wówczas, że w ciągu 100 dni od objęcia urzędu doprowadzi do obniżenia cen energii elektrycznej o 33 proc. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Seniorzy chcą obniżenia wieku. Nowe świadczenie do zmiany?,https://www.polsatnews.pl/wiadomosc/2025-11-06/seniorzy-chca-obnizenia-wieku-nowe-swiadczenie-do-zmiany/,"Thu, 06 Nov 2025 07:02:00 +0100","Renta wdowia zakłada wypłacanie osobie uprawnionej 100 proc. jej świadczenia (emerytury lub renty) oraz 15 proc. (od 2027 r. 25 proc.) świadczenia przysługującego po zmarłym małżonku (albo odwrotnie). Według ZUS średnio seniorzy zyskują na tym ponad 350 zł miesięcznie. Muszą jednak spełniać warunki. Jednym z nich jest nabycie prawa do renty po nieżyjącym partnerze nie wcześniej niż w dniu ukończenia 55 (kobieta) lub 60 lat (mężczyzna). Renta wdowia do zmiany? Apel seniorki Do resortu rodziny spływają wnioski o zmiany. Jednym z takich dokumentów jest petycja 77-2025, której autorka domaga się obniżenia wieku uprawniającego do renty wdowiej do 50 lat (analogicznie do prawa do renty rodzinnej). Jej zdaniem obecne wymagania są krzywdzące i dyskryminujące. Zaznacza, że jej małżonek zmarł, gdy miała 53 lata i 8 miesięcy. Pyta ""w czym zawiniła lub jest gorsza"" od 55-letniej kobiety, która uzyska prawo do większych wypłat. ZOBACZ: Rośnie niezadowolenie z renty wdowiej. Widzą dyskryminację i naruszenie konstytucji Obywatelka prosi o ""ponowne rozpatrzenie tego punktu"" w ustawie. Argumentuje, że wiele kobiet po pięćdziesiątce, które pracowały i wychowywały dzieci, to osoby schorowane, ponoszące dodatkowe koszty w związku ze stanem zdrowia. Rząd odpowiada na petycję. Jasne stanowisko W odpowiedzi Ministerstwa Rodziny, Pracy i Polityki Społecznej wytłumaczono, że ""wskazane warunki wynikają z konieczności skierowania renty wdowiej do osób najbardziej potrzebujących"", którym wiek nie pozwala na ""samodzielne poprawienie sytuacji bytowej"". Obecne przepisy uznawane są kompromisowe, biorąc pod uwagę oczekiwania obywateli, możliwości Funduszu Ubezpieczeń Społecznych i kondycję budżetu państwa. ZOBACZ: Spodziewaj się wizyty. Ruszyły kontrole kotłowni i pieców Poinformowano, że resort nie pracuje nad rozszerzeniem uprawnień do przyznania renty. Dodano jednak, że zgodnie z ustawą, w 2028 r. dojdzie do weryfikacji przez Radę Ministrów wysokości świadczeń. ""Będzie stanowiło to okazję do podjęcia dyskusji dotyczącej również kształtu innych rozwiązań w tym zakresie"" - zaznaczono. Sytuacja pozostaje więc bez zmian. Z tej formy pomocy skorzystają osoby, które: nabyły prawo do renty rodzinnej po małżonku, mając 55 lub 60 lat osiągnęły co najmniej 60 (kobiet) lub 65 (mężczyźni) lat pozostawały z partnerem we wspólności małżeńskiej do jego śmierci nie wzięły ślubu ponownie Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Stopy procentowe. Jest decyzja Rady Polityki Pieniężnej,https://www.polsatnews.pl/wiadomosc/2025-11-05/stopy-procentowe-jest-decyzja-rady-polityki-pienieznej-1/,"Wed, 05 Nov 2025 15:13:00 +0100","""Rada postanowiła obniżyć stopy procentowe NBP o 0,25 pkt. proc."" - poinformował bank centralny. NBP dodał, że obniżki stóp wejdą w życie w czwartek. Była to piąta obniżka stóp procentowych w tym roku. Od początku roku stopy banku centralnego spadły łącznie o 1,50 pkt. proc. Główna stopa procentowa NBP, stopa referencyjna, została obniżona z 5,75 proc. do 4,25 proc. Stopy procentowe. Jest decyzja Rady Polityki Pieniężnej Po decyzji Rady Polityki Pieniężnej stopy procentowe w Polsce kształtują się następująco: stopa referencyjna 4,25 proc. w skali rocznej; stopa lombardowa 4,75 proc. w skali rocznej; stopa depozytowa 3,75 proc. w skali rocznej; stopa redyskontowa weksli 4,30 proc. w skali rocznej; stopa dyskontowa weksli 4,35 proc. w skali rocznej. ZOBACZ: Nagroda Nobla z ekonomii przyznana. Ogłoszono laureatów Wcześniej w tym roku władze monetarne obniżały stopy procentowe cztery razy: w maju (o 50 punktów bazowych), a także w lipcu, wrześniu i październiku (za każdym razem dokonując cięcia o 25 pkt. bazowych). Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Zgoda w sprawie ETS2. UE poparła propozycję Polski,https://www.polsatnews.pl/wiadomosc/2025-11-05/zgoda-w-sprawie-ets2-ue-poparla-propozycje-polski/,"Wed, 05 Nov 2025 11:37:00 +0100","Do 2040 r. emisje gazów cieplarnianych dla Unii Europejskiej mają zostać zmniejszone o 90 proc. względem 1990 r. Za nowym celem klimatycznym UE opowiedziało się 21 państw UE, przeciwko były: Polska, Słowacja, Czechy i Węgry, a Belgia i Bułgaria wstrzymały się od głosu. Środowe głosowanie ministrów środowiska UE nie kończy jednak procesu legislacyjnego. Ostateczny kształt przepisów zmienionego prawa klimatycznego UE zostanie przyjęty po negocjacjach Rady UE reprezentującej państwa członkowskie i Parlamentu Europejskiego. ZOBACZ: UOKiK skontrolował stacje paliw. Nieprawidłowości na kilkunastu stacjach Nowy cel uzupełni obecnie obowiązujące w UE prawo klimatyczne, zgodnie z którym w 2030 r. Wspólnota obniży emisje o 55 proc., a w 2050 r. stanie się klimatycznie neutralna (wszelkie emisje mają być równoważone poprzez pochłanianie). Nowy cel klimatyczny UE. Jest zgoda na pomysł Warszawy Wiceminister klimatu Krzysztof Bolesta oznajmił, że Polska głosowała przeciwko ustanowieniu nowego celu klimatycznego na 2040 r. Dodatkowo Warszawie i innym przeciwnikom systemu ETS2 udało się opóźnić jego wejście w życie - zacznie on obowiązywać rok później niż zakładano - w 2028 r. - Nie mogliśmy poprzeć takich ambicji - powiedział wiceminister klimatu Krzysztof Bolesta. Jak dodał, udało się ""wybić zęby"" systemowi ETS2, który wejdzie w życie o rok później. ZOBACZ: Szpitale przestają przyjmować pacjentów. ""System ochrony zdrowia się zawalił"" - Negocjowaliśmy cały dzień i całą noc. Udało się zrobić coś, co jeszcze nie tak dawno było nie do pomyślenia - posprzątać to zaniedbanie, do którego doprowadził rząd PiS, czyli system ETS2 - podkreślił Bolesta po posiedzeniu ministrów środowiska. - Dzisiaj udało się wybić zęby systemowi ETS2 - dodał. System ETS2. Premier Donald Tusk zabrał głos Jak tłumaczył, w tekście rozporządzenia europejskiego prawa klimatycznego zostało wpisane przełożenie systemu ETS2. Rozszerzenie systemu handlu pozwoleniami do emisji CO2 na transport i budownictwo, zwany systemem ETS2, ma wejść w życie w 2028 r., a nie w 2027 r. - Oprócz tego udało się załatwić szereg postulatów, o które Polska walczyła od samego początku: ulgi dla przemysłu obronnego, klauzula rewizyjna, która pozwoli nam na to, żeby to prawo klimatyczne było znośne dla konsumentów. Jeżeli chodzi o cel, to mamy de facto cel nie 90 proc., a znacząco poniżej - ogłosił. Do decyzji w sprawie ETS2 odniósł się premier Donald Tusk. ""Jak obiecaliśmy, tak zrobiliśmy. Dwa tygodnie temu mówiłem, że rozbroimy ETS2, czyli opłaty za ogrzewanie i transport, na które zgodził się Morawiecki. Dziś to się stało. ETS2 odłożony, a jego rewizję Komisja Europejska musi przygotować w najbliższym czasie. Robimy, nie gadamy"" - napisał szef rządu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Przelewy w związkach bez ślubu. Fiskus może upomnieć się o pokaźną sumę,https://www.polsatnews.pl/wiadomosc/2025-11-05/mieszkacie-bez-slubu-takie-przelewy-moga-oznaczac-bolesny-podatek/,"Wed, 05 Nov 2025 07:08:00 +0100","Jeśli osoby żyją w nieformalnym związku i jeden z partnerów regularnie czy jednorazowo przysyła większe kwoty na konto drugiej osoby - fiskus może uznać takie przelewy za darowiznę. Dla osób spoza rodziny obowiązują znacznie niższe kwoty wolne i wyższe stawki podatku. Niezgłoszenie darowizny może skończyć się koniecznością zapłaty podatku wraz z odsetkami. Co mówi prawo o przelewach między partnerami bez ślubu? Ustawa z dnia 28 lipca 1983 roku o podatku od spadków i darowizn nie pozostawia złudzeń w kwestii przelewów między partnerami bez ślubu. Zgodnie z art. 9 obowiązują trzy kwoty wolne od podatku: 36 120 zł , jeżeli nabywcą jest osoba zaliczona do pierwszej grupy (małżonkowie, zstępni, i wstępni, pasierb, zięć i synowa, rodzeństwo, ojczym) 27 090 zł , jeżeli nabywcą jest osoba zaliczona do drugiej grupy podatkowej (zstępni rodzeństwa, rodzeństwo rodziców, zstępni i małżonkowie pasierbów, małżonkowie rodzeństwa, rodzeństwo małżonków) 5 733 zł , jeżeli nabywcą jest osoba zaliczona do trzeciej grupy podatkowej (inni nabywcy) ZOBACZ: Emerytura nauczyciela, policjanta i górnika. Kto wypada najlepiej? Partnerzy żyjący w konkubinacie, należą do trzeciej z wymienionych grup. Dla nich kwota wolna jest najniższa. Co ważne, zgodnie z ustawą, nabycia sumują się z pięciu lat. To może sprawić, że kilka pozornie małych przelewów zrodzi obowiązek podatkowy, gdyż przekroczony zostanie limit 5 733 zł. Ile parom bez ślubu może zabrać fiskus? ""Podatek oblicza się od nadwyżki podstawy opodatkowania ponad kwotę wolną od podatku"" - zapisano w art. 15 ustawy. Co to oznacza? W przypadku par bez ślubu, czyli trzeciej grupy podatkowej, stawki zaczynają się od 12 proc. dla kwoty nadwyżki powyżej 5 733 zł do poziomu 10 278 zł. ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Przy ""darowiznach"" na poziomie 10 278 - 20 556 zł trzeba już oddać Urzędowi Skarbowemu 1 233,40 zł i dodatkowe 16 proc. od nadwyżki ponad 10 278 zł. Osoby, które wykonają przelewy na kwotę przekraczającą 20 556 zł, zapłacą z kolei aż 2 877,90 zł i 20 proc. od nadwyżki ponad 20 556 zł. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Dodatkowe zyski youtuberów czy streamerów. Jednoznaczne zdanie fiskusa,https://www.polsatnews.pl/wiadomosc/2025-11-03/skarbowka-mowi-wprost-takie-wplaty-to-nie-jest-darowizna-przelomowa-zmiana/,"Mon, 03 Nov 2025 11:33:00 +0100","Urzędnicy podkreślają, że jeśli nie można ustalić konkretnego darczyńcy, przekazane środki nie podlegają podatkowi od spadków i darowizn. Z kolei tam, gdzie wpłacający jest znany, fiskus może uznać takie środki za klasyczną darowiznę połączoną z obowiązkiem rozliczenia podatku. Zmiana podejścia to efekt głośnych wyroków sądów administracyjnych. Nowa interpretacja: Kiedy wpłaty nie są darowizną Zgodnie z aktualnym stanowiskiem fiskusa, warunkiem uznania środków za darowiznę jest istnienie jednoznacznego stosunku między darczyńcą a obdarowanym. Jeśli twórca otrzymuje przelew od anonimowej osoby, której tożsamości nie da się potwierdzić, nie powstaje obowiązek podatkowy. ZOBACZ: Spodziewaj się wizyty. Ruszyły kontrole kotłowni i pieców Takie stanowisko to przełom, ponieważ do niedawna organy skarbowe traktowały przekazy pieniężne jako potencjalne darowizny, nawet jeśli darczyńcy nie można było zidentyfikować. Teraz urzędnicy przyznają, że w praktyce internetowej często nie da się ustalić, kto konkretnie przekazał środki, dlatego nie można nakładać obowiązków podatkowych na podstawie przypuszczeń. Co to oznacza dla twórców i darczyńców? Nowa interpretacja to dobra wiadomość dla tysięcy twórców działających w internecie - od youtuberów, poprzez streamerów, aż do artystów korzystających z serwisów takich jak Patronite. Otrzymywane od nieznanych osób wpłaty nie są traktowane jak klasyczne darowizny, co oznacza brak konieczności zgłaszania ich do urzędu skarbowego. ZOBACZ: 8500 zł od ZUS w pół roku? To świadczenie można dostać już teraz Warto jednak pamiętać, że jeśli środki pochodzą od konkretnej osoby, która ujawnia swoje dane, fiskus może uznać, że powstał obowiązek zapłaty podatku. Co więcej, przy częstych i wysokich wpłatach od tych samych osób urząd skarbowy może dopatrywać się stałego źródła przychodu, a więc konieczności rozliczania ich w ramach działalności gospodarczej. Eksperci doradzają, by twórcy internetowi gromadzili dokumentację płatności, zachowywali potwierdzenia z platform i w razie jakichkolwiek wątpliwości występowali o indywidualną interpretację podatkową. To najprostsze i zarazem najpewniejsze sposoby, aby uniknąć nieprzyjemności z fiskusem i nie narażać się na konieczność dopłaty podatku wraz z odsetkami. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Emerytura nauczyciela, policjanta i górnika. Kto wypada najlepiej?",https://www.polsatnews.pl/wiadomosc/2025-11-01/emerytura-nauczyciela-policjanta-i-gornika-kto-wypada-najlepiej/,"Sat, 01 Nov 2025 07:16:00 +0100","Wiek, staż i wysokość składek to podstawowe warunki, które decydują o wysokości emerytury, nie tylko wśród wspomnianych zawodów. Nauczyciel. Warunki i orientacyjne świadczenia Warunki przejścia na emeryturę dla nauczycieli reguluje Karta Nauczyciela (m.in. art. 88 i 88a). Wcześniejsza emerytura przysługuje tym, którzy mają minimum 30 lat stażu, w tym 20 lat pracy nauczycielskiej. ZOBACZ: Renta wdowia dla większej liczby seniorów? Apele o zmianę przepisów Minimalna emerytura nauczyciela w 2025 roku to 1878,91 zł brutto. Jak podaje serwis Edukacja Dziennik, przeciętne świadczenie w tej grupie wynosi około 3548,14 zł brutto, ale faktyczna kwota zależy od stażu i wysokości składek. Wcześniejsze zakończenie pracy często oznacza niższą emeryturę, jednak dla wielu nauczycieli jest to szansa na odpoczynek po latach pracy w szkole. Policjanci. Jak to wygląda w praktyce? Policjanci podlegają zasadom, które reguluje ustawa z 18 lutego 1994 r. o zaopatrzeniu emerytalnym funkcjonariuszy. Od 2025 r. służby mają dwa warianty naliczania świadczenia: mogą przejść na emeryturę po 15 latach służby (otrzymując 40 proc. podstawy wymiaru i 2,6 proc. za każdy kolejny rok) (otrzymując 40 proc. podstawy wymiaru i 2,6 proc. za każdy kolejny rok) albo po 25 latach - wtedy podstawa to już 60 proc. i 3 proc. za każdy kolejny rok ZOBACZ: Około 1000 zł dodatku do emerytury. Komu przysługuje świadczenie Mama 4 plus? W praktyce świadczenia dla tej grupy zawodowej są znacznie wyższe niż w przypadku emerytur powszechnych. Według serwisu Infor, przeciętna emerytura policjanta w 2023 roku wynosiła 5159 zł brutto miesięcznie. Inne media, za Gazetą Pomorską, wskazują, że emerytura po kolejnych waloryzacjach może sięgać nawet 5900-6700 zł w przypadku niektórych funkcjonariuszy (w zależności od stażu pracy, funkcji). Z kolei Business Insider informuje, że emerytura funkcjonariusza może wynieść nawet 75 proc. ostatniej pensji, choć w praktyce najczęściej to około 60 proc. średniego zarobku z 10 lat służby. Górnicy. Ograniczenia i uprzywilejowanie Pracownicy górnictwa, ze względu na uciążliwe warunki pracy, mają prawo do emerytury w obniżonym wieku. Emerytura górnicza na nowych zasadach (obowiązujących od 1 stycznia 2007 r.) przysługuje osobom, które: ukończyły 55 lat (kobiety i mężczyźni) oraz mają odpowiedni staż pracy górniczej i równorzędnej (co najmniej 20 lat dla kobiet lub 25 lat dla mężczyzn), w tym minimum 10 lat pracy górniczej pod ziemią (kobiety i mężczyźni) oraz mają odpowiedni staż pracy górniczej i równorzędnej (co najmniej 20 lat dla kobiet lub 25 lat dla mężczyzn), w tym minimum 10 lat pracy górniczej pod ziemią ukończyły 50 lat i mają: co najmniej 20 lat stażu pracy dla kobiet lub 25 lat dla mężczyzn, w tym co najmniej 15 lat pracy górniczej pod ziemią ZOBACZ: Waloryzacja rent i emerytur 2026. O ile więcej dostaną seniorzy? Dodatkowym warunkiem jest brak bycia członkiem OFE lub złożony za pośrednictwem ZUS wniosek o przekazaniu środków z OFE na dochody budżetu państwa. Istnieje również wariant bez względu na wiek. Tam wymogiem jest m.in. staż co najmniej 25 lat pracy górniczej wykonywanej pod ziemią stale i w pełnym wymiarze czasu pracy. Według danych ZUS cytowanych przez Forsal, przeciętna emerytura górnicza w 2024 roku wynosiła 6997,21 zł brutto miesięcznie. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red / polsatnews.pl"
Biznes,Spodziewaj się wizyty. Ruszyły kontrole kotłowni i pieców,https://www.polsatnews.pl/wiadomosc/2025-10-31/spodziewaj-sie-wizyty-ruszyly-kontrole-kotlowni-i-piecow/,"Fri, 31 Oct 2025 11:19:00 +0100","Dla przykładu: w Piastowie wizyty rozpoczęły się 16 października i obejmą około 50 gospodarstw domowych. Z kolei w Oświęcimiu to strażnicy miejscy skontrolują przede wszystkim piece klasy 3 i 4, które zgodnie z uchwałą antysmogową powinny zostać wymienione. ZOBACZ: Około 1000 zł dodatku do emerytury. Komu przysługuje świadczenie Mama 4 plus? Podstawą prowadzenia kontroli pieców jest art. 379 ustawy Prawo ochrony środowiska. Zgodnie z zapisami ust. 2, pkt 2: Marszałek województwa, starosta oraz wójt, burmistrz lub prezydent miasta mogą upoważnić pracowników podległych im urzędów marszałkowskich, powiatowych, miejskich lub gminnych lub funkcjonariuszy straży gminnych. Podobnych wizytacji należy spodziewać się także w innych miejscowościach na terenie całej Polski. Na czym polegają kontrole? Kontrole posesji odbywać się będą w godzinach od 6:00 do 22:00 (godziny mogą się różnić, w zależności od wydanej informacji). Osoby wyznaczone do inspekcji nie mogą jednak wejść na prywatny teren bez pozwolenia, gdyż byłoby to wtargnięcie. Musi im towarzyszyć właściciel lub dorosły domownik. ZOBACZ: ZUS nie wypłaci emerytury od razu, jeśli nie dopełni się jednej ważnej formalności Urzędnicy lub strażnicy miejscy mogą podczas wizytacji: ocenić rodzaj i stan pieca lub kotła służącego do ogrzewania budynku (szczególną uwagę skupiać będą urządzenia klasy 3 i 4) do ogrzewania budynku (szczególną uwagę skupiać będą urządzenia klasy 3 i 4) sprawdzić przystosowanie kotłowni i miejsca składowania opału do tych funkcji i miejsca składowania opału do tych funkcji zweryfikować świadectwo jakości opału , aby stwierdzić wpływ stosowanego paliwa na środowisko , aby stwierdzić wpływ stosowanego paliwa na środowisko wykluczyć praktykę spalania odpadów w piecu Co czeka mieszkańców nieprzestrzegających uchwały antysmogowej? Po wizycie sporządzany jest protokół. W przypadku stwierdzenia naruszeń możliwe jest nałożenie kary grzywny. Jeśli zaniedbania będą skrajne i wynikające ze złej woli lokatorów, wówczas sprawa może zostać skierowana na drogę sądową. ZOBACZ: ZUS niebawem przeliczy emerytury. Trzy powody, dla których można zyskać mniej Jak podkreślają lokalni urzędnicy, celem akcji nie jest karanie mieszkańców, lecz poprawa jakości powietrza i przypomnienie o obowiązujących przepisach. Dzięki zmobilizowaniu właścicieli nieruchomości do wymiany starych urządzeń (tzw. kopciuchów) - całe gminy na tym skorzystają, ponieważ ograniczona zostanie emisja zanieczyszczeń do atmosfery w sezonie grzewczym. W zależności od konkretnych miejscowości, kontrole prowadzą upoważnieni pracownicy Urzędu Miejskiego lub funkcjonariusze straży miejskiej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red / polsatnews.pl"
Biznes,Wszystkich Świętych a L4. Czy chory może odwiedzać groby?,https://www.polsatnews.pl/wiadomosc/2025-10-31/wszystkich-swietych-a-l4-czy-chory-moze-odwiedzac-groby/,"Fri, 31 Oct 2025 10:48:00 +0100","Wystawiając L4, lekarz wybiera jeden z dwóch kodów. Dokument z cyfrą 1 oznacza, że wychodzenie z domu jest niewskazane. Numer 2, ""chory może chodzić"", jest mniej restrykcyjny, ale wciąż pojawiają się pytania, czy umożliwia wizytę na cmentarzu albo podczas innej uroczystości. Ważny wyrok. Udział w uroczystościach na L4 jest możliwy Nowe światło na sprawę rzuca potencjalnie precedensowy, aczkolwiek nieprawomocny, wyrok Sądu Rejonowego w Toruniu z 7 sierpnia 2025 r. (sygn. akt IV U 296/25). Przypadek dotyczy kobiety, od której Zakład Ubezpieczeń Społecznych domagał się zwrotu wypłaconego zasiłku chorobowego. Zdaniem ZUS jej ślub w trakcie rekonwalescencji stanowił złamanie zasad przebywania na L4. Sąd nie podzielił tego zdania. Zauważono, że zwolnienie kobiety miało kod 2 i dopuszczało wychodzenie z domu. Ponadto lekarz nie widział przeciwwskazań do jej udziału we własnym ślubie. Sędzia ocenił też, że ceremonia w Urzędzie Stanu Cywilnego była szybka i nie wiązała się z wysiłkiem. Podobnie odniesiono się do obecności pary młodej i gości na obiedzie tuż po zawarciu małżeństwa. ZOBACZ: Szykują się ogromne zmiany w L4. Nie każdy będzie zadowolony ""Nic nie wskazuje na to, aby w jego czasie ubezpieczona zachowywała się w sposób, który pozostawałby w sprzeczności z celami zwolnienia lekarskiego, np. tańczyła, piła alkohol, itp."" - można przeczytać w piśmie udostępnionym przez Portal Orzeczeń Sądów Powszechnych. Kobieta została zwolniona z obowiązku zwrotu zasiłku. Wyjście na cmentarz mimo choroby. Sprawa nie jest oczywista To może być ważny wyrok w kontekście roszczeń związanych z podobnymi sprawami o charakterze rodzinnym. Wynika z niego, że istotna będzie indywidualna ocena, a więc powód opuszczenia domu i znaczenie uroczystości dla ubezpieczonego. Decydującym czynnikiem może być kod 2 na dokumencie od lekarza, dopuszczający pewną aktywność. ZOBACZ: Jak lekarze rozpoznają symulantów na L4? Zdradzają ich drobne zachowania W przypadku rozprawy sędzia wziąłby pod uwagę takie okoliczności, jak konsultacja udziału w danym wydarzeniu z doktorem albo narażanie się chorego na pogorszenie swojego stanu zdrowia, np. długie przebywanie na powietrzu przy niekorzystnych warunkach pogodowych czy nadmierny wysiłek fizyczny. Na niekorzyść zadziało istnienie dowodów, m.in. udostępnienia zdjęć czy filmów, które sugerują zachowanie sprzeczne z celem chorobowego. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Muszą oddać ziemię, by dostać pełną rentę. Przepisy wywołują oburzenie",https://www.polsatnews.pl/wiadomosc/2025-11-02/musza-oddac-ziemie-by-dostac-pelna-rente-przepisy-wywoluja-oburzenie/,"Sun, 02 Nov 2025 11:07:00 +0100","Obowiązujące regulacje budzą kontrowersje, bo w praktyce od decyzji o przekazaniu ziemi może zależeć wysokość świadczenia. Sprawa wzbudza emocje nie tylko wśród rolników, ale też polityków i prawników, którzy pytają, czy obowiązujące prawo wciąż odpowiada współczesnym realiom życia na wsi. Albo ziemia, albo pełna renta Obowiązujące przepisy KRUS przewidują, że rolnik pobierający rentę musi zaprzestać prowadzenia działalności rolniczej. W praktyce oznacza to konieczność przekazania lub wydzierżawienia gospodarstwa, by otrzymać pełne świadczenie, czyli tzw. część uzupełniającą renty. Wielu rencistów odbiera to jako niesprawiedliwość. Chcąc dostać pełną kwotę, muszą pozbyć się ziemi, którą często uprawiali przez całe życie. ZOBACZ: Kto najbardziej traci na wcześniejszej emeryturze? Statystyki są bezlitosne Do biur poselskich i Rzecznika Praw Obywatelskich regularnie trafiają skargi od rolników, którzy czują się pokrzywdzeni przepisami. Zwracają uwagę, że emeryci KRUS mogą zachować swoje gospodarstwa, a renciści nie. Parlamentarzyści pytają więc rząd, dlaczego prawo różnicuje te dwie grupy i czy planowane są zmiany. Argumenty rządu Ministerstwo Rolnictwa tłumaczy, że renta rolnicza przysługuje osobie całkowicie niezdolnej do pracy, dlatego nie powinna ona prowadzić działalności rolniczej. Urzędnicy podkreślają też, że posiadanie niewielkiej działki nie zawsze oznacza prowadzenie gospodarstwa, ponieważ wszystko zależy od skali i sposobu użytkowania ziemi. Resort zapowiada analizę tego problemu, ale nie deklaruje zmian w najbliższym czasie. W praktyce przepisy te prowadzą do licznych sporów rodzinnych. Część rencistów przekazuje ziemię dzieciom, inni są dosłownie zmuszeni do sprzedaży lub dzierżawy, by nie stracić części należnego im świadczenia. Dla wielu to symboliczna utrata dorobku całego życia. W mniejszych społecznościach, gdzie posiadanie własnej ziemi jest podstawą czyjejś egzystencji, budzi to szczególnie silne emocje. ZOBACZ: Jedna decyzja może wyraźnie zwiększyć emeryturę. ZUS wyjaśnia mechanizm Środowiska rolnicze apelują o nowelizację przepisów prawa, która pozwoliłaby rencistom zachować własność ziemi bez utraty pełnego świadczenia. Eksperci wskazują, że możliwe byłoby wprowadzenie limitu powierzchni gospodarstwa, które można posiadać, nie tracąc części renty. Na razie jednak to tylko zapowiedzi. Rolnicy czekają na konkretne decyzje. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red / polsatnews.pl"
Biznes,Około 1000 zł dodatku do emerytury. Komu przysługuje świadczenie Mama 4 plus?,https://www.polsatnews.pl/wiadomosc/2025-10-30/niespodzianka-dla-seniorow-1017zl-dodatku-do-emerytury-w-listopadzie/,"Thu, 30 Oct 2025 07:07:00 +0100","W takim wypadku zwykle ich emerytura lub renta ma wysokość niższą niż najniższa emerytura. Zakład Ubezpieczeń Społecznych (ZUS) nie pozostawia takich matek i ojców samych - rodzicielskie świadczenie uzupełniające wypełnia lukę między otrzymywanymi środkami a kwotą równą najniższej emeryturze. Średnia wysokość wypłat w pierwszym półroczu 2025 roku wyniosła ok. 1017 zł. Kto może otrzymać dodatkowe pieniądze? Jak wspomniano wcześniej, rodzicielskie świadczenie uzupełniające przysługuje osobom, które wychowały co najmniej czworo dzieci i z tego powodu nie mogły podjąć lub kontynuować pracy zarobkowej. Mogą je otrzymać matki po ukończeniu 60 lat oraz ojcowie po ukończeniu 65 lat. Przy czym mężczyźni mogą otrzymywać te pieniądze tylko wtedy, gdy matka dzieci zmarła, porzuciła rodzinę lub długotrwale zaprzestała ich wychowania. Ten fakt należy udokumentować. ZOBACZ: Seniorzy sporo zyskają. Dodatki do emerytury po waloryzacji 2026 Ważne jest też wykazanie, że centrum życia znajduje się w Polsce. Wnioskodawca musi mieszkać w kraju przez co najmniej 10 lat po ukończeniu 16. roku życia oraz posiadać obywatelstwo polskie lub prawo stałego pobytu. Na jaką wysokość świadczenia można liczyć? Rodzicielskie świadczenie uzupełniające ma charakter dopełniający do wysokości najniższej emerytury lub renty (wypłacane jest wraz ze świadczeniem podstawowym): jeżeli osoba nie pobiera w ogóle emerytury ani renty, świadczenie przysługuje jej w wysokości najniższej emerytury jeżeli osoba pobiera emeryturę lub rentę niższą od najniższej emerytury, świadczenie uzupełniające wypełnia lukę do wysokości najniższej emerytury ZOBACZ: Renta wdowia dla większej liczby seniorów? Apele o zmianę przepisów Jak wynika z komunikatu ZUS, kwota najniższej emerytury, renty z tytułu całkowitej niezdolności do pracy, renty socjalna i renty rodzinnej od 1 marca 2025 roku wynosi 1878,91 zł brutto. Czy świadczenie jest przyznawane automatycznie? Świadczenie nie jest przyznawane z urzędu. To znaczy, że konieczne jest złożenie wniosku na formularzu ERSU do Zakładu Ubezpieczeń Społecznych. Dodatkowo należy dołączyć: informację o numerach PESEL dzieci zagraniczny dokument stanu cywilnego, który potwierdzi urodzenie dziecka, (jeżeli akt urodzenia nie został sporządzony w polskim rejestrze stanu cywilnego) oświadczenie o sytuacji osobistej, rodzinnej, majątkowej i materialnej rodzica ubiegającego się o świadczenie orzeczenie sądu o powierzeniu pieczy zastępczej nad dzieckiem inne dokumenty, które mogą mieć wpływ na przyznanie świadczenia (np. zaświadczenie z urzędu skarbowego, które potwierdzi źródła i wysokość dochodów lub przychodów) Wypłaty w listopadzie będą realizowane w dniach: 1. (wyjątkowo 31 października z uwagi na Wszystkich Świętych), 5., 6., 10., 15. (wypłata wcześniej, 14 listopada), 20. i 25. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Wielka korporacja zwalnia pracowników. Zastąpi ich sztuczna inteligencja,https://www.polsatnews.pl/wiadomosc/2025-10-28/wielka-korporacja-zwalnia-pracownikow-zastapi-ich-sztuczna-inteligencja/,"Tue, 28 Oct 2025 13:32:00 +0100","Zwolnienie personelu jest najnowszym krokiem korporacji w kierunku cięcia kosztów. Dziennik ""Wall Street Journal"" poinformował, że planowane są cięcia, które obejmą około 10 proc. siły roboczej całej firmy. Mają one dotyczyć m.in. pracowników działu kadr i reklamy. Nie sprecyzowano jednak jeszcze, ile osób będzie musiało pożegnać się z pracą. ""WSJ"" zauważa, że redukcje pracownicze w Amazonie pojawiają się w momencie, gdy duże firmy w USA szukają sposobów na zmniejszenie lub spowolnienie wzrostu liczby pracowników. To dlatego, że coraz częściej wykorzystywana jest sztuczna inteligencja. Dyrektor generalny Amazona, Andy Jassy, od lat prowadzi kampanię na rzecz cięcia budżetu, ponieważ firma zwiększyła wydatki na wprowadzanie AI. ZOBACZ: Globalna awaria internetu. Amazon opublikował komunikaty Nie są to pierwsze zwolnienia na tak dużą skalę. W 2022 roku korporacja zwolniła około 27 000 pracowników. Stacja CNBC donosi jednak, że tegoroczne redukcje na stanowiskach mogą być największymi w historii tej firmy. Amazon zwalnia swoich pracowników. Zastąpi ich sztuczna inteligencja Dyrektor generalny Amazona starał się znaleźć sposób, aby firma mogła pracować najbardziej efektywnie, jak się tylko da, lecz nie wydać przy tym zbyt wielu pieniędzy. W czerwcu wysłał notatkę do pracowników, w której stwierdził, że rosnące wykorzystanie sztucznej inteligencji wyeliminuje potrzebę wykonywania niektórych prac. Jassy nazwał generatywną sztuczną inteligencję ""jedyną w swoim rodzaju zmianą technologiczną, która już teraz zmienia sposób, w jaki Amazon radzi sobie z konsumentami i innymi firmami oraz jak prowadzi własne operacje"". - W miarę jak wprowadzamy więcej generatywnej sztucznej inteligencji, powinien zmienić się sposób naszej pracy - powiedział w czerwcu dyrektor. - Trudno jest dokładnie określić teraz, co to będzie konkretnie oznaczać w przyszłości, ale spodziewamy się, że w ciągu najbliższych kilku lat zmniejszy to całkowitą liczbę pracowników w naszej firmie - dodał. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Seniorzy sporo zyskają. Dodatki do emerytury po waloryzacji 2026,https://www.polsatnews.pl/wiadomosc/2025-10-27/seniorzy-sporo-zyskaja-dodatki-do-emerytury-po-waloryzacji-2026/,"Mon, 27 Oct 2025 09:23:00 +0100","Celem waloryzacji jest ochrona świadczeń przed utratą wartości wynikającą m.in. z inflacji. Według rządowego projektu budżetu wskaźnik przeliczenia na 2026 rok wyniesie 4,88 proc. Koszt podwyżek to około 22 miliardy złotych. Jakie zmiany odczują seniorzy? Waloryzacja 2026. Trzynastki i czternastki w górę Emerytura minimalna, a także trzynasta i czternasta emerytura (z zasady mające taką samą wysokość) w 2025 roku wynoszą 1878,91 zł brutto. Wzrost o 4,88 proc. oznacza podwyżkę o 91,69 zł, do kwoty 1970,60 zł brutto (około 1793 zł netto). W przypadku czternastki dla osób, których świadczenie przekracza 2900 zł brutto, obowiązuje zasada ""złotówka za złotówkę"", przez co dodatek jest pomniejszany, a w niektórych przypadkach całkowicie wykluczony. ZOBACZ: ZUS od lat wypłacał tym emerytom za mało. Jedna decyzja zmieniła wszystko Waloryzacja wpłynie też na wypłacane stulatkom świadczenie honorowe. Urośnie ono z 6 589,67 zł do 6 911,25 zł miesięcznie. Ta podwyżka może dotyczyć nawet 8,8 tys. ludzi. Z wiekiem powiązany jest też dodatek pielęgnacyjny. W tym przypadku próg to ukończenie 75 lat (przyznaje się go też wcześniej, osobom całkowicie niezdolnym do pracy oraz do samodzielnej egzystencji). Od marca wynosiłby on 365,21 zł zamiast 348,22. Nie każdy wie o tych dodatkach. Wkrótce będą wyższe Ryczałt energetyczny przysługuje emerytom ze statusem kombatanta lub wdowom i wdowcom po kombatantach. Ma on częściowo pokrywać koszty energii, ciepła czy gazu. W 2025 roku jego wysokość to 312,71 zł, natomiast po waloryzacji wzrośnie do 327,97 zł. Zasłużonym osobom przysługują także dodatki: kombatancki i kompensacyjny. Pierwszy, podobnie jak dodatek za tajne nauczanie oraz świadczenie dla byłych żołnierzy górników, osiągnie 365,21 zł (z 348,22 zł), a kompensacyjny wzrośnie z 52,23 zł do 54,78 zł. ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Szczegółowych informacji na temat zasad wypłat można zasięgnąć w Zakładzie Ubezpieczeń Społecznych. Waloryzacja jest procesem automatycznym, nie trzeba składać żadnych wniosków, aby pobierać wyższe kwoty. Warto pamiętać, że wskaźnik 4,88 proc. to wciąż szacunkowy poziom, przewidywany przez rząd. Ostateczne liczby zostaną podane po publikacji pełnych danych Głównego Urzędu Statystycznego i to wówczas będzie można precyzyjnie podać wysokość dodatkowych świadczeń. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red / polsatnews.pl"
Biznes,Renta wdowia dla większej liczby seniorów? Apele o zmianę przepisów,https://www.polsatnews.pl/wiadomosc/2025-10-25/renta-wdowia-dla-wiekszej-liczby-seniorow-apele-o-zmiane-przepisow/,"Sat, 25 Oct 2025 10:44:00 +0200","Renta wdowia stwarza możliwość jednoczesnej wypłaty renty rodzinnej (po zmarłym małżonku) i innego własnego świadczenia emerytalno-rentowego. Ustawodawca dał możliwość wyboru wariantu: otrzymania w 100 proc. jednego świadczenia oraz części drugiego (początkowo 15 proc., a od 1 stycznia 2027 roku już 25 proc.). Wypłata renty wdowiej jest możliwa po złożeniu odpowiedniego wniosku i spełnieniu wszystkich przesłanek przewidzianych przepisami. Wielu seniorów uważa, że krzywdzące jest zwłaszcza kryterium wieku. Kto nie ma prawa do renty wdowiej? Prawo do otrzymywania renty wdowiej warunkowane jest przez trzy podstawowe kryteria, które muszą zostać spełnione: posiadanie równocześnie prawa do renty rodzinnej po zmarłym małżonku oraz prawa do własnego świadczenia emerytalno-rentowego pozostawanie we wspólności majątkowej do dnia śmierci współmałżonka prawo do renty rodzinnej nie może być nabyte wcześniej niż na pięć lat przed osiągnięciem wieku emerytalnego Czy kryteria przyznania renty wdowiej są krzywdzące? Seniorzy z województwa warmińsko-mazurskiego wystosowali 18 czerwca 2025 roku petycję do Prezesa Rady Ministrów postulującą m.in.: wykreślenie limitu trzykrotności najniższej emerytury rezygnację z wprowadzenia kryterium dochodowego czy ograniczeń, które powodują wykluczenie osób owdowiałych wcześniej ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Z kolei 27 sierpnia 2025 roku wpłynęła do prezydenta petycja matki pięciorga dzieci, która w wieku 47-lat owdowiała. Kobieta oczekuje zniesienia kryterium wiekowego lub jego istotnej modyfikacji, aby osoby, które straciły małżonka zbyt wcześnie (zdaniem ustawodawcy), nie traciły prawa do dodatkowych środków finansowych. ""Śmierć mojego męża nastąpiła zbyt wcześnie w rozumieniu przepisów. Ta niezależna ode mnie okoliczność pozbawiła mnie i tysiące innych wdów należnego wsparcia od państwa"" - argumentowała w petycji, którą cytował ""Fakt"". Kontrowersyjne kryterium wieku - argumenty za i przeciw zmianie Z perspektywy prawnej i społecznej kryterium wieku uprawniające do pobierania renty wdowiej, prowadzi do istotnej selekcji uprawnionych. Wyklucza bowiem osoby, które straciły partnera bardzo wcześnie i często znajdują się w znacznie trudniejszej sytuacji (np. rodzice samotnie wychowujący małe dzieci, osoby z zobowiązaniami finansowymi). ZOBACZ: Renta wdowia przejdzie znaczące zmiany. Wielu seniorów wyraźnie zyska Zdaniem przeciwników tych rozwiązań kryterium to stoi w sprzeczności z zasadami sprawiedliwości społecznej i równego traktowania ubezpieczonych, którzy przez lata odprowadzali składki. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red / polsatnews.pl"
Biznes,"Nie masz dzieci? Sprawdź, kto przejmie twój majątek po śmierci",https://www.polsatnews.pl/wiadomosc/2025-10-25/nie-masz-dzieci-sprawdz-kto-naprawde-przejmie-twoj-majatek-po-smierci/,"Sat, 25 Oct 2025 09:20:00 +0200","Jeśli ktoś przed śmiercią nie pozostawi ostatniej woli lub testament zostanie unieważniony, to o tym, co stanie się z jego majątkiem decyduje prawo spadkowe. Dziedziczenie ustawowe, kierując się zapisami kodeksu, nie zawsze uwzględnia intencje zmarłego. Zwłaszcza gdy był on osobą samotną. Zgon bez testamentu. Co dostanie małżonek? Zgodnie z przepisami, w pierwszej kolejności dziedziczą dzieci i małżonek zmarłego w równych częściach. Oznacza to, że przy jednym dziecku wdowa/wdowiec i potomek otrzymają po połowie majątku. Przy dwójce dzieci, każda z trzech osób (mąż lub żona i dwoje dzieci) otrzyma po jednej trzeciej. Prawo chroni jednak małżonka. Jego udział nigdy nie może być mniejszy niż jedna czwarta całości spadku. ZOBACZ: Takiego procesu w Polsce jeszcze nie było. Walka o wielkie pieniądze Gdy przy życiu pozostali ojciec i matka spadkodawcy, dzielenie wygląda następująco: jedna druga spadku trafia do wdowy/wdowca, jedna czwarta do każdego z rodziców, a jeżeli któryś z nich nie żyje, jego ćwierć jest przekazywana (po równo) rodzeństwu zmarłego. Rodzeństwo podzieli się połową schedy (a drugą połową małżonek), gdy rodzice osoby, której dorobek się dzieli, również nie żyją. W wariancie, w którym rodzice żyją, ale nie ma ani potomstwa, ani małżonka, któremu przypadłby spadek z ustawy, całość należy się ojcu i matce. Jeśli któreś z nich zmarło, udział dziedziczy rodzeństwo. Gdyby brat lub siostra zmarli przed spadkodawcą, ich część przechodzi na ich dzieci. Bezpotomna śmierć. Zyskać może Skarb Państwa W dalszej kolejności pojawia się sytuacja, w której właściciel majątku nie miał zstępnych, małżonka, rodziców, rodzeństwa ani zstępnych rodzeństwa. Wówczas całość (po jednej czwartej) przypada dziadkom. Ich udział w spadku przechodzi na sukcesorów, czyli wujów, stryjów i ciotki spadkodawcy albo ich dzieci. ZOBACZ: Popularny lek dla dzieci pilnie znika z aptek. GIF podjął decyzję Na niemal samym końcu, zgodnie z dziedziczeniem ustawowym, są pasierbowie. Z kolei, jeśli krok po kroku wykluczono obecność spadkobierców, majątek jest dziedziczony przez gminę, w której mieściło się ostatnie miejsce zamieszkania zmarłego. Gdy adres nie jest możliwy do ustalenia, spadkiem dysponuje Skarb Państwa. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Dwa kraje UE nie chcą sankcji na Rosnieft. ""Będziemy o tym rozmawiać""",https://www.polsatnews.pl/wiadomosc/2025-10-24/kanclerz-niemiec-nie-chce-sankcji-na-rosnieft-bedziemy-o-tym-rozmawiac/,"Fri, 24 Oct 2025 10:15:00 +0200","- Będziemy o tym rozmawiać z Amerykanami. Zakładam, że Rosnieft otrzyma zwolnienie - oświadczył Merz na koniec unijnego szczytu w Brukseli w kontekście działalności tego koncernu w Niemczech. Unijny szczyt odbył się tuż po uzgodnieniu przez kraje UE 19. pakietu sankcji na Rosję, wprowadzającego m.in. zakaz importu rosyjskiego LNG oraz po ogłoszeniu przez amerykański resort finansów sankcji na rosyjskie koncerny naftowe Rosnieft i Łukoil oraz ich spółki zależne. Merz nie chce sankcji na rosyjską spółkę. Boi się o niemiecki rynek paliw Merz tłumaczył, że sankcje nałożone na Rosnieft poważnie zachwiałyby niemieckim rynkiem paliw. Merz wyraził zaniepokojenie krótkim naruszeniem w czwartek przestrzeni powietrznej Litwy przez dwa samoloty wojskowe. Uznał, że ""nie dzieje to się przypadkowo"". ZOBACZ: Przełom w sprawie sankcji przeciwko Rosji. Ruch administracji Trumpa Kanclerz powiedział także, że prezydent Ukrainy Wołodymyr Zełenski przedstawił mu plan, jak Niemcy mogłyby ochronić w zimie ukraińską energetykę przed rosyjskimi atakami. Propozycja ta będzie omawiana przez niemiecki rząd. Jak przekazał Merz, kraje członkowskie zgodziły się, że 12 lutego odbędzie się unijny szczyt poświęcony konkurencyjności. Orban: Szukamy sposobu na obejście sankcji Nie tylko Merzowi przeszkadzają sankcję na rosyjskie spółki naftowe. Wegierski premier Viktor Orban powiedział wprost, że ""Węgry szukają sposobu na obejście sankcji nałożonych na firmy koncerny naftowe z Rosji"". Orban dodał w rozmowie z radiem Kossuth, że jego rząd walczy z zakazem dotyczącym importu rosyjskiej energii. - Bruksela od lat chce przerwać nasz program redukcji zużycia energii, ponieważ poważnie szkodzi on interesom międzynarodowych korporacji. - Węgry utrzymają redukcję tylko wtedy, gdy nie będą nam narzucać drogiej energii - podkreślił. Ministrowie energii państw Unii Europejskiej w poniedziałek uzgodnili wprowadzenie całkowitego zakazu importu rosyjskiego gazu. ZOBACZ: Iskrzy na linii Węgry-Ukraina. Po słowach Orbana zareagowało MSZ Zgodnie z projektem unijnego rozporządzenia od 1 stycznia 2028 r. całkowicie zabronione będzie sprowadzanie do UE rosyjskiego gazu skroplonego oraz transportowanego rurociągami. - Problem polega również na tym, że udane obniżenie rachunków za media na Węgrzech to przykład dla innych krajów, więc nasz kraj jest niewygodny, a więc presja jest podwójna - ocenił Orban. Szczyt UE w Brukseli. Bez porozumienia ws. rosyjskich aktywów W czwartek na szczycie UE w Brukseli przywódcy nie osiągnęli przełomu w sprawie wykorzystania zamrożonych rosyjskich aktywów na pożyczkę dla Ukrainy. Pomysłowi wydania tych pieniędzy sprzeciwiła się Belgia, która obawia się rosyjskich działań odwetowych w odpowiedzi na taki krok. ZOBACZ: Pesymistyczna prognoza. ""Wojna w Ukrainie może trwać jeszcze długo"" Komisja Europejska została zobowiązana, aby w tej sprawie przygotować propozycje, które zostaną omówione na kolejnym szczycie. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Nowe zasady w PKP Intercity. Zmiana dotyczy sprzedaży biletów,https://www.polsatnews.pl/wiadomosc/2025-10-23/nowe-zasady-w-pkp-intercity-zmiana-dotyczy-sprzedazy-biletow/,"Thu, 23 Oct 2025 12:02:00 +0200","""Podróżni mogą już planować zagraniczne wyjazdy z PKP Intercity nawet sześć miesięcy wcześniej. Do tej pory zakup tych biletów był możliwy maksymalnie 60 dni przed wyjazdem"" - poinformowało w czwartek PKP Intercity. Z półrocznym wyprzedzeniem będzie można kupić bilety na pociągi jadące do Niemiec, Austrii, Węgier, Słowacji i Litwy. ZOBACZ: Program lojalnościowy PKP Intercity już blisko. Padł termin W przypadku połączeń z Czechami od listopada obowiązywać będzie okres 90-dniowy, choć PKP Intercity zapowiada, że także na tym kierunku pracuje nad uruchomieniem możliwości zakupu biletów 180 dni przed wyjazdem. Nie zmienią się z kolei zasady zakupu biletów kolejowych do Ukrainy - te dostępne są z maksymalnie 20-dniowym wyprzedzeniem. PKP Intercity. Bilety międzynarodowe dostępne pół roku przed odjazdem Nowe zasady dotyczą wyłącznie zakupu biletów przez Internet. W kasach biletowych nadal będzie można dokonać zakupów najwcześniej 60 dni przed dniem wyjazdu. ZOBACZ: Pociągi PKP Intercity pojadą do średnich i małych miast Państwowy przewoźnik przekazał też, że włączony został także nowy system powiadamiania o zmianach w rozkładzie. ""W przypadku na przykład przesunięcia godziny odjazdu pociągu podróżny, który zakupił bilet międzynarodowy online, otrzyma powiadomienie mailowe. Zmiany będą również widoczne po zalogowaniu na swoim koncie w systemie e-IC lub aplikacji mobilnej"" - przekazał. Zdaniem spółki nowe możliwości wcześniejszej rezerwacji mają przełożyć się na dostępność biletów w niższych cenach. Im bliższy dzień wyjazdu pociągu, tym wyższych cen za przejazd koleją za granicę można się spodziewać. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,"""Ciała obce"" w słodyczach. Pilny komunikat GIS",https://www.polsatnews.pl/wiadomosc/2025-10-23/ciala-obce-w-slodyczach-pilny-komunikat-gis/,"Thu, 23 Oct 2025 11:05:00 +0200","GIS wydał w środę komunikat, w którym przestrzega przed spożyciem wafli maślanych z nadzieniem karmelowym XXL Sondey (opakowanie 560 g) z datą minimalnej trwałości 4.12.2025 i numerem partii I25233A. ""Dystrybutor poinformował, że nie może wykluczyć obecności metalicznych ciał obcych w produkcie"" - czytamy w oświadczeniu Inspektoratu. ZOBACZ: ""Bezglutenowe"" chrupki z glutenem. GIS ostrzega Informacja o wycofaniu wafli ze sprzedaży ma znaleźć się także we wszystkich sklepach sieci oraz na jej stronie internetowej. Proces wycofania produktu z obrotu monitorują organy Państwowej Inspekcji Sanitarnej we współpracy z Lidlem. GIS ostrzega: Wafle z Lidla mogą zawierać ""ciała obce"" Ostrzeżenie GIS dotyczy następującego produktu: Nazwa produktu: XXL Sondey Wafle maślane z nadzieniem karmelowym, 560 g Nr artykułu/partii: I25233A Data minimalnej trwałości: 4.12.2025 Dostawca: Biscuit International Dystrybutor w Polsce: Lidl Sp. z o.o. sp. k. ul. Poznańska 48, Jankowice, 62-080 Tarnowo Podgórne GIS ostrzega przed waflami maślanymi z Lidla z nadzieniem karmelowym Pilny komunikat GIS. Sieć i dostawca przepraszają ""Dostawca Biscuit International oraz firma Lidl przepraszają wszystkich konsumentów, którzy kupili wskazany produkt, za zaistniałą sytuację i zapewniają, że grono specjalistów każdego dnia dba o bezpieczeństwo oferowanych artykułów"" - czytamy w oświadczeniu sieci handlowej Lidl. ZOBACZ: GIS ostrzega przed produktem. Możesz mieć go we własnej kuchni Zwrotu produktu można dokonać w każdym sklepie Lidl bez konieczności okazywania paragonu. Jak zaznacza sieć, wszystkie inne artykuły dostarczone przez Biscuit International i sprzedawane przez Lidl, w tym pozostałe rodzaje wafli, nie są objęte wycofaniem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Waloryzacja rent i emerytur 2026. O ile więcej dostaną seniorzy?,https://www.polsatnews.pl/wiadomosc/2025-10-23/waloryzacja-rent-i-emerytur-2026-o-ile-wiecej-dostana-seniorzy/,"Thu, 23 Oct 2025 08:36:00 +0200","Rząd zaproponował, aby wskaźnik waloryzacji emerytur i rent wyniósł 20 proc. realnego wzrostu przeciętnego wynagrodzenia w 2025 r. Wstępne szacunki wskazują więc, że w przyszłym roku emerytury i renty wzrosną o co najmniej 4,9 proc. Oznacza to, że najniższa emerytura poszłaby w górę z 1878,91 do 1970,98 zł brutto, czyli o 92,07 zł brutto. To skok o niecałe 84 zł na rękę, więc osoba uprawniona zacznie otrzymywać przelewy wysokości 1793,59 zł. ZOBACZ: ZUS nie wypłaci emerytury od razu, jeśli nie dopełni się jednej ważnej formalności Jak wygląda sytuacja w przypadku innych kwot? Uzyskujący obecnie 2000 zł brutto w przyszłym roku będzie miał 2098 zł, co netto będzie warte niecałe 1910 zł (wzrost o prawie 90 zł). Świadczenie 2500 zł brutto urośnie do 2622,50 zł. Po odliczeniu składki zdrowotnej i zaliczki PIT na konto uprawnionego trafi 2371,77 zł (czyli ponad 96 zł więcej). Oto kilka innych przykładów: 3000 zł brutto podniesione zostanie do 3147 zł, czyli 2786,13 netto (dodatkowe 116,13 zł) zamiast 3500 brutto emeryt będzie pobierał 3671,50, a więc 3200,48 zł na rękę (skok o 135,48 zł) 3986,91 zł brutto (średnia emerytura w pierwszym półroczu 2025) wzrośnie do 4182,27 zł (3604,00 netto, ponad 150 zł podwyżki) Waloryzacja rent i emerytur 2026. Będzie niższa niż poprzednie Oprócz nowych kwot należy uwzględnić dwa dodatki - kwietniową trzynastkę i wrześniową czternastkę. Z zasady wynoszą one równowartość (już podwyższonej) emerytury minimalnej, choć w obu przypadkach wartości netto różnią się z uwagi na inną wysokość pobieranej zaliczki i odprowadzanej składki. Dodatkowo w przypadku jesiennej wypłaty obowiązuje próg dochodowy, który może całkowicie wykluczyć seniora z grona beneficjentów. ZOBACZ: Dostają najwyższą emeryturę w Polsce. Nie ma w tym przypadku Waloryzacja rzędu 4,9 proc. to poziom niższy od 5,5 proc., który stanowił podstawę przeliczenia w tym roku. Dla porównania w 2024 r. świadczenia urosły o 12,12 proc., a w 2023 r. o 14,8 proc. W marcu czekają więc seniorów odczuwalne, aczkolwiek umiarkowane podwyżki. Należy jednak pamiętać, że oficjalny wskaźnik zostanie ogłoszony na początku 2026 r., po publikacji ostatecznych danych GUS. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Władimir Putin nie poleci na szczyt G2 w RPA. Jest oświadczenie Kremla,https://www.polsatnews.pl/wiadomosc/2025-10-22/wladimir-putin-nie-poleci-na-szczyt-g2-w-rpa-jest-oswiadczenie-kremla/,"Wed, 22 Oct 2025 14:02:00 +0200","- Poinformujemy w odpowiednim czasie, kto to będzie - oznajmił Pieskow podczas konferencji prasowej. Po szczycie w Johannesburgu rotacyjne przewodnictwo w G20 przejmą Stany Zjednoczone. W marcu 2023 r. Międzynarodowy Trybunał Karny (MTK) w Hadze wydał nakazy aresztowania rosyjskiego przywódcy oraz komisarz ds. praw dzieci w jego biurze, Marii Lwowej-Biełowej. ZOBACZ: Polska ostrzega. Samolot z Putinem na pokładzie może zostać przejęty Obojgu zarzucono popełnienie zbrodni wojennych, polegających na przyzwoleniu na przymusowe przesiedlenia do Rosji cywilów, zwłaszcza dzieci, z terytoriów Ukrainy zajętych przez armię rosyjską. Szczyt G20 w RPA. Kreml: Władimir Putin nie poleci W konsekwencji decyzji MTK państwa-strony Statutu Rzymskiego są zobowiązane do aresztowania i przekazania Trybunałowi Putina i Lwowej-Biełowej, jeśli znajdą się na terytorium kontrolowanym przez te państwa. W sierpniu 2023 r. i lipcu bieżącego roku rosyjski przywódca wirtualnie uczestniczył w szczytach grupy BRICS (odpowiednio w Johannesburgu i Rio de Janeiro). ZOBACZ: Polska przechwyci samolot Putina? Ławrow grzmi po słowach Sikorskiego Nie wziął natomiast udziału w ubiegłorocznym spotkaniu przywódców grupy G20 w Rio de Janeiro. We wszystkich tych spotkaniach Rosję reprezentował minister spraw zagranicznych Siergiej Ławrow. Zarówno Brazylia, jak i RPA przyjęły Statut Rzymski MTK. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,"ZUS nie wypłaci emerytury od razu, jeśli nie dopełni się jednej ważnej formalności",https://www.polsatnews.pl/wiadomosc/2025-10-21/zus-nie-wyplaci-emerytury-od-razu-jesli-nie-dopelni-sie-jednej-waznej-formalnosci/,"Tue, 21 Oct 2025 07:17:00 +0200","Ustawowy wiek emerytalny w Polsce to 65 lat u mężczyzny i 60 lat u kobiety. Osiągając ten próg, pracujący obywatel musi sobie odpowiedzieć na pytanie, co dalej. Jeśli chce przejść na emeryturę, musi zadbać o rozwiązanie stosunku pracy. Jest to jeden z najważniejszych kroków, które powinno się podjąć. ZUS może nie wypłacić emerytury. O tym warto pamiętać Zakład Ubezpieczeń Społecznych przypomina, że ubiegający się o emeryturę musi rozwiązać wszystkie stosunki pracy. Chodzi zarówno o umowy zawarte w Polsce, jak i te, które podpisano m.in. w krajach Unii Europejskiej i EFTA. Tę kwestię precyzuje ustawa o emeryturach i rentach. Artykuł 103a mówi jasno o zawieszeniu prawa do przyznanego świadczenia z powodu kontynuowania zatrudnienia. ZOBACZ: Kto najbardziej traci na wcześniejszej emeryturze? Statystyki są bezlitosne Jeśli ZUS podjął decyzję o niewypłacaniu środków z uwagi na niedopełnienie tego obowiązku, konieczne może być dostarczenie państwowemu ubezpieczycielowi dokumentów poświadczających zakończenie aktywności zawodowej. Takim pismem jest na przykład świadectwo pracy albo wydane przez podmiot zatrudniający zaświadczenie. Jeśli senior chce wykorzystać uprawnienia do rozpoczęcia pozyskiwania świadczeń, może złożyć wypowiedzenie umowy o pracę (jego okres może wynieść do trzech miesięcy) lub porozumieć się z pracodawcą i odejść za porozumieniem stron, co pozwala ustalić dokładną datę opuszczenia zakładu. Pobory i przelew z ZUS w jednym miesiącu W tym kontekście cenną radę daje rzeczniczka ZUS w woj. kujawsko-pomorskim Krystyna Michałek. Zaleca ona, aby rozwiązać stosunek pracy na jeden lub dwa dni przed końcem miesiąca i jeszcze w tym samym miesiącu złożyć wniosek o emeryturę wraz ze świadectwem pracy. W efekcie otrzyma się zarówno pensję, jak i świadczenie. Zakład Ubezpieczeń Społecznych przyznaje bowiem emerytury od daty zawnioskowania. ZOBACZ: Twarde przepisy renty wdowiej. Część seniorów nie dostanie jej wcale Rzeczniczka dodaje też, że warto zająć się tą kwestią po dniu urodzin. Wówczas w dokumentach stajemy się starsi o rok i tym samym skraca się spodziewany okres naszego życia. W efekcie zgromadzony kapitał dzielony jest przez mniej oczekiwanych miesięcy i kwota świadczenia wzrasta. Podobny skutek, związany z waloryzacją składek na koncie w ZUS, wiąże się z przejściem na emeryturę w lipcu. Można na tym zyskać nawet kilkaset złotych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Rolnicy w rozpaczliwej sytuacji. ""Rozdają, bo nie mogą sprzedać""",https://www.polsatnews.pl/wiadomosc/2025-10-18/rolnicy-w-rozpaczliwej-sytuacji-rozdaja-bo-nie-moga-sprzedac/,"Sat, 18 Oct 2025 10:44:00 +0200","W ostatnim czasie pojawia się coraz więcej informacji na temat samozbiorów, które ogłaszają zrezygnowani rolnicy. Nie opłaca im się sprzedawać swoich warzyw, ponieważ ceny w skupie bardzo często są tak niskie, że sam transport okazałby się bardziej kosztowny, niż potencjalne zyski. W takiej sytuacji znalazł się niedawno rolnik z województwa świętokrzyskiego, gdzie w skupie za kilogram papryki zaproponowano mu 40 groszy. Ostatecznie zdecydował się rozdać swoje zbiory. Sprzedaż polskich warzyw nieopłacalna. ""Markety weszły, nie ma rynku zbytu"" Polsat News sprawdził, ile kosztuje kilogram papryki na jednej z największych giełd warzyw w Polsce - w Elizówce pod Lublinem. Okazuje się, że ceny przekraczają 8 zł. Jeden z handlarzy zapowiedział, że u siebie na straganie będzie musiał sprzedawać to warzywo za 12 zł. WIDEO: Na giełdzie w Elizówce cena za kilogram papryki przekracza 8 zł. Twoja przeglądarka nie wspiera odtwarzacza wideo... Polscy przedsiębiorcy narzekają, że to duże sieci dyktują warunki, a te często decydują się na zakup warzyw z zagranicy. - Rolnicy zaczynają rozdawać swoje zbiory, bo nie mogą ich sprzedać - mówił jeden z rozmówców Polsat News, zaznaczając, że import wzrasta, a razem z nim ceny warzyw. - Markety weszły i rolnicy nie mają rynku zbytu. Tu jest wielki problem - stwierdził inny z przedsiębiorców. Dodał, że podobnie wygląda sytuacja w przypadku wędlin i mięsa. - Małe rzeźnie padają, bo nie mają gdzie sprzedać. Nie ma polskich sklepów - mówił. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Kto najbardziej traci na wcześniejszej emeryturze? Statystyki są bezlitosne,https://www.polsatnews.pl/wiadomosc/2025-10-17/kto-najbardziej-traci-na-wczesniejszej-emeryturze-statystyki-sa-bezlitosne/,"Fri, 17 Oct 2025 09:29:00 +0200","ZUS informuje, że na koniec 2022 roku liczba emerytów wynosiła 6 121 277, podczas gdy na koniec 2024 roku już 6 360 116. W związku ze starzeniem się społeczeństwa wartość ta będzie nadal się zwiększać, co bardzo mocno odbije się na budżecie państwa. Czy emeryci powinni obawiać się przyszłości? Raport przygotowany dla premiera Donalda Tuska na temat przyszłych emerytur stanowi punkt wyjścia dla działań dążących do utrzymania stabilności systemu. Rząd nie planuje podwyższania wieku emerytalnego, a chce opracować zachęty do wydłużenia aktywności zawodowej (podatkowe, składkowe, bonusy). To politycznie łatwiejsze rozwiązanie, ale skutki finansowe dla przyszłych emerytów pozostają bez zmian - nadal będzie to indywidualna decyzja każdego seniora. ZOBACZ: ZUS od lat wypłacał tym emerytom za mało. Jedna decyzja zmieniła wszystko Jak wynika z ""Informacji o skutkach obowiązywania ustawy z dnia 16 listopada 2016 r. o zmianie ustawy o emeryturach i rentach z Funduszu Ubezpieczeń Społecznych oraz niektórych innych ustaw w okresie 2022-2024"" - wiek przechodzenia na emeryturę utrzymuje się na zbliżonym poziomie: 2022 rok - 64,9 lat mężczyźni, 60,6 lat kobiety 2023 rok - 65,0 lat mężczyźni, 60,7 lat kobiety 2024 rok - 65,1 lat mężczyźni, 60,6 lat kobiety Wczesne przejście na emeryturę oznacza z jednej strony obciążenie dla budżetu państwa, a z drugiej uszczupla wyraźnie wysokość świadczenia pobieranego przez seniora. Kto traci najbardziej na wcześniejszej emeryturze? Najbardziej na wczesnym przejściu na emeryturę tracą kobiety z krótkim stażem zatrudnienia. Krótszy okres opłacania składek przy dłuższym statystycznie trwaniu życia powoduje niższe miesięczne świadczenie przez wiele lat. Niskie emerytury otrzymują też osoby z nieregularnymi składkami (np. samozatrudnieni, zleceniobiorcy). ""Systematycznie rośnie liczba osób pobierających emeryturę w wysokości niższej niż najniższa ustawowa wysokość emerytury. W marcu 2024 r. było ich 403,8 tys. a w marcu 2025 r. - 437,9 tys."" - informuje ZUS. ZOBACZ: ZUS niebawem przeliczy emerytury. Trzy powody, dla których można zyskać mniej Warto jednak zauważyć, że wiele też tracą seniorzy decydujący się przejść na emeryturę w wieku ustawowym. Każdy dodatkowy rok pracy podwyższa świadczenie o kilka procent. ""60-latek za każdy rok zwłoki dostaje statystycznie +3,7 proc. do przyszłej emerytury; po 5 latach to już +20,7 proc. 65-latek za każdy rok zwłoki dostaje statystycznie +4,1% za rok i +23,4 proc. po pięciu"" - wylicza serwis Gazeta Prawna. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Twarde przepisy renty wdowiej. Część seniorów nie dostanie jej wcale,https://www.polsatnews.pl/wiadomosc/2025-10-17/twarde-przepisy-renty-wdowiej-czesc-seniorow-nie-dostanie-jej-wcale/,"Fri, 17 Oct 2025 06:25:00 +0200","Renta wdowia to nowe świadczenie wprowadzone ustawą z dnia 26 lipca 2024 roku o zmianie ustawy o emeryturach i rentach z Funduszu Ubezpieczeń Społecznych oraz niektórych innych ustaw. Zgodnie z obowiązującymi zasadami, osoba uprawniona może zachować własną emeryturę i otrzymać do 15 proc. świadczenia po zmarłym współmałżonku (lub odwrotnie). Przy czym od 1 stycznia 2027 roku wysokość drugiego świadczenia wzrośnie z 15 proc. do 25 proc. Aby ubiegać się o świadczenie, trzeba spełnić określone warunki. Ich niespełnienie skutkuje odrzuceniem wniosku. Komu przysługuje renta wdowia? Renta wdowia może zostać wypłacona seniorowi tylko po spełnieniu łącznie trzech warunków: wiek co najmniej 60 lat w przypadku kobiet i co najmniej 65 lat w przypadku mężczyzn pozostawanie we wspólności majątkowej do dnia śmierci małżonka nabycie prawa do renty rodzinnej po zmarłym nie wcześniej niż w dniu ukończenia przez żyjącego współmałżonka 55 lat w przypadku kobiet i 60 lat w przypadku mężczyzn ZOBACZ: ZUS od lat wypłacał tym emerytom za mało. Jedna decyzja zmieniła wszystko ZUS wymaga także, żeby osoba ubiegająca się o rentę wdowią nie pozostawała w nowym związku małżeńskim. Wraz z zawarciem nowego małżeństwa przez seniora, prawo do wypłaty dodatkowego świadczenia ustaje. Należy przy tym pamiętać, że renta wdowia nie przysługuje automatycznie po śmierci współmałżonka. Konieczne jest złożenie wniosku ERWD. Jest on udostępniony na oficjalnej stronie ZUS oraz w placówkach instytucji. Dlaczego ZUS odmawia przyznania renty wdowiej? Część seniorów nie spełnia ustawowych wymogów, przez co nie może otrzymywać renty wdowiej. ""Do najczęstszych przyczyn decyzji odmownych należą: zbyt wysoka kwota świadczenia aktualnie wypłacanego (powyżej trzykrotności kwoty najniższej emerytury), nabycie prawa do renty rodzinnej po zmarłym małżonku wcześniej niż pięć lat przed osiągnięciem powszechnego wieku emerytalnego, brak prawa do własnego świadczenia, brak prawa do renty rodzinnej, zawarcie nowego związku małżeńskiego, niepozostawanie we wspólności małżeńskiej do dnia śmierci małżonka, a także nieosiągnięcie powszechnego wieku emerytalnego"" - wymienia Zakład Ubezpieczeń Społecznych. ZOBACZ: Rośnie niezadowolenie z renty wdowiej. Widzą dyskryminację i naruszenie konstytucji Właśnie z tych powodów już na dzień 25 lipca 2025 roku decyzji odmownych ZUS wydał aż 87,7 tys. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Nie oddajesz butelek, a wyrzucasz? Wiadomo, gdzie trafią miliardy z kaucji",https://www.polsatnews.pl/wiadomosc/2025-10-16/nie-oddajesz-butelek-a-wyrzucasz-wiadomo-gdzie-trafia-miliardy-z-kaucji/,"Thu, 16 Oct 2025 12:44:00 +0200","System kaucyjny obowiązuje w Polsce od 1 października 2025 r. Obejmuje on specjalnie oznaczone: butelki plastikowe o pojemności do 3 litrów maksymalnie litrowe puszki butelki szklane nieprzekraczające 1,5 litra. Za dwa pierwsze pojemniki dopłaca się 50 groszy, a za szkło złotówkę. Depozyt jest do odbioru przy zwrocie opakowania. Można to zrobić w sklepach lub automatach. Wtedy otrzymuje się swoją należność. Jeśli jednak się jej nie odzyska, do czyjej kieszeni wpada? System kaucyjny. Półtora miliarda złotych nie wraca do klientów Nie ulega wątpliwości, że część opłat zwrotnych nie zostanie odzyskana przez klientów. Osiągnięcie stuprocentowego poziomu zwrotów wydaje się niemożliwe, nawet w Niemczech odnotowano wskaźnik na poziomie 98 proc. Jeśli przyjąć, że celem jest unijny poziom 77 proc. recyklingu, to przy jego osiągnięciu, w przypadku sprzedaży ponad 10 miliardów opakowań, nieodzyskane pozostanie około półtora miliarda złotych rocznie. W praktyce oznacza to, że pieniądze te pozostaną w kieszeni operatorów kaucyjnych. Należy jednak podkreślić, że zgodnie z prawem nie ma tu mowy o dochodowym interesie. ZOBACZ: Alkohol ma zdrożeć, rząd chce podwyższyć akcyzę. O ile więcej zapłacimy? Operatorzy to spółki non-profit, nie mogą mieć zysków. Wszystkie przychody, jakie osiągają, czy z nieodebranej kaucji, czy z opłat odprowadzających, które biorą, czy ze sprzedaży zebranych surowców, mają iść na koszty funkcjonowania i rozbudowę systemu - tłumaczył na antenie Polsat News Andrzej Gantner z Polskiej Federacji Producentów Żywności. Jego zdaniem system ten ma się budować jeszcze najbliższe dwa lata. Operatorzy systemu kaucyjnego. Do nich trafiają pieniądze Kim są ci operatorzy? Jak wynika z portalu Ministerstwa Klimatu i Środowiska, obecnie udzielono zezwoleń siedmiu podmiotom. Są to: Zwrotka S.A PolKa S.A. OK Operator Kaucyjny S.A. Eko-Operator S.A. Reselekt S.A. Kaucja.pl - Krajowy System Kaucyjny S.A. Polski System Kaucyjny S.A. (PSK) ZOBACZ: Kryzys energetyczny zatrzyma płatności. Dania szykuje rozwiązania Spółki te są związane ze znanymi producentami. Dla przykładu, akcjonariuszami Kaucja.pl są m.in. Coca-Cola HBC Polska, PepsiCo czy Maspex, a PSK: Żywiec, Kompania Piwowarska i Carlsberg. Ten ostatni operator oświadczył niedawno jasno: ""przepisy jednoznacznie wykluczają możliwość wypłaty dywidendy akcjonariuszom, w tym przekazywania przychodów z nieodebranej kaucji"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red, / polsatnews.pl"
Biznes,"Premier zapowiadał ""koniec drożyzny"". GUS podał dane o inflacji",https://www.polsatnews.pl/wiadomosc/2025-10-15/premier-zapowiadal-koniec-drozyzny-gus-podal-dane-o-inflacji/,"Wed, 15 Oct 2025 11:38:00 +0200","Ceny towarów i usług konsumpcyjnych ogółem we wrześniu 2025 r. wzrosły r/r o 2,9 proc., a w porównaniu z poprzednim miesiącem ceny nie zmieniły się. Wcześniej w szybkim szacunku GUS podawał, że CPI we wrześniu wyniósł 2,9 proc. r/r i 0,0 proc. m/m. To trzeci miesiąc z rzędu, w którym wzrost cen mieści się w przedziale założonym przez Narodowy Bank Polski. Serwis Business Insider podaje, że wolniejszy wzrost cen odnotowano ostatnio w czerwcu 2024 roku, czyli 15 miesięcy wcześniej. Inflacja we wrześniu. Miesiąc do miesiąca 0 proc. wzrostu Inflacja towarów we wrześniu 2025 utrzymała poziom 1,9 proc. w ujęciu rocznym, natomiast w ujęciu miesięcznym jest to 0,1 proc. Z kolei ceny usług wzrosły rok do roku o 5,8 proc., a zmalały o 0,2 proc. miesiąc do miesiąca. Zmian we wzroście cen nie widać także w sektorze zdrowia. Inflacja r/r wyniosła we wrześniu 4,8 proc. Zmalało tempo wzrostu wydatków na edukację (6,8 proc. r/r) oraz żywność i napoje (4,2 proc. r/r). ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Natomiast spadek cen rok do roku nadal zanotowano w przypadku takich kategorii jak odzież i obuwie (-0,8 proc.), wyposażenie mieszkania i prowadzenie gospodarstwa domowego (-0,9 proc.) oraz transport (-3,8 proc.). Spadek cen w kilku kategoriach Zmiana w spadku cen widoczna jest miesiąc do miesiąca również w kategoriach: żywność i napoje (-0,4 proc.), transport (-1,3 proc.) oraz rekreacja i kultura (-1,1 proc.). Pod koniec września premier Donald Tusk podczas posiedzenie rządu stwierdził, że ""drożyzna się skończyła"". - Mamy sytuację pod kontrolą, kolejny raz inflacja poniżej 3. proc. To wyraźny sygnał, że można powiedzieć ""koniec drożyzny"". To, co pokazuję z dumą, to jest największy w historii procentowy wzrost dochodu rozporządzalnego - mówił. ZOBACZ: Donald Tusk ogłosił ""koniec drożyzny"" w Polsce. Pokazał wykres - Koniec drożyzny to jest dla nas powód do największej satysfakcji. Tę obietnicę traktowaliśmy bardzo serio i wiedzieliśmy, że będzie najtrudniejsza do zrealizowania - dodawał. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,ZUS od lat wypłacał tym emerytom za mało. Jedna decyzja zmieniła wszystko,https://www.polsatnews.pl/wiadomosc/2025-10-16/zus-od-lat-wyplacal-emerytce-za-malo-jedna-decyzja-zmienila-wszystko/,"Thu, 16 Oct 2025 09:36:00 +0200","Ustawa z 11 maja 2012 roku, obowiązująca od 1 stycznia 2013 roku, wprowadziła nowy mechanizm obliczania emerytur - odliczanie od podstawy wymiaru sumy kwot pobranych wcześniej świadczeń. W efekcie osoby, które pobierały wcześniejszą emeryturę przed wejściem w życie nowych przepisów, po przejściu na emeryturę powszechną otrzymywały znacznie niższe sumy. Co zmienił wyrok Trybunału Konstytucyjnego? Trybunał Konstytucyjny orzekł, że art. 25 ust. 1b ustawy z 1998 r. o emeryturach i rentach z Funduszu Ubezpieczeń Społecznych jest niezgodny z konstytucją w odniesieniu do osób, które złożyły wniosek o przyznanie świadczeń przed 6 czerwca 2012 r., . Trybunał Konstytucyjny uznał, że osoby, które zdecydowały się przejść na wcześniejszą emeryturę, nie mogły przewidzieć, iż w przyszłości wprowadzone zostaną regulacje obniżające wartość ich świadczeń. ZOBACZ: Zmiany w sądach. Minister obiecuje ""szybsze rozprawy i krótsze kolejki"" Wyrok obliguje ZUS do ponownego przeliczenia wysokości świadczeń, bez pomniejszania ich o kwoty już wypłacone. Co więcej, otwiera możliwość uzyskania przez seniorów wyrównań za okres do trzech lat wstecz. Dzięki orzeczeniu świadczenia emerytalne od 150 do 200 tys. seniorów mogą wzrosnąć nawet o 1200 zł - podał Rzecznik Praw Obywatelskich. Jak skorzystać na wyroku Trybunału Konstytucyjnego? Aby ubiegać się o korektę emerytury, wniosek o wcześniejsze świadczenie musiał zostać złożony przed 6 czerwca 2012 roku. Jeśli senior wystąpił o nie po tej dacie, wyrok nie ma do niego zastosowania. Co więcej, emerytura powszechna musiała zostać przyznana po 1 stycznia 2013 roku. Osoby, które dopiero po tej dacie przeszły na wcześniejszą emeryturę, nie są objęte orzeczeniem i nie mogą domagać się przeliczenia. ZOBACZ: Waloryzacja a inflacja. Cała prawda o podwyżkach emerytur Aby otrzymać wyrównanie, konieczne jest złożenie wniosku do ZUS. Należy w nim podać dane osobowe oraz powołać się na wyrok Trybunału Konstytucyjnego. Instytucja może odpowiedzieć odmownie, powołując się m.in. na to, że wyrok nie został jeszcze opublikowany w Dzienniku Ustaw. W takim wypadku można złożyć odwołanie do Wydziału Pracy i Ubezpieczeń Społecznych Sądu Okręgowego. Jak pokazuje praktyka, sądy przychylają się do stanowisk emerytów. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,Telefon od szefa w czasie L4? Przepisy  mają ulec zmianie,https://www.polsatnews.pl/wiadomosc/2025-10-15/telefon-od-szefa-w-czasie-l4-przepisy-maja-ulec-zmianie/,"Wed, 15 Oct 2025 09:15:00 +0200","Ubezpieczony wykonujący w okresie orzeczonej niezdolności do pracy pracę zarobkową lub wykorzystujący zwolnienie od pracy w sposób niezgodny z celem tego zwolnienia traci prawo do zasiłku chorobowego za cały okres tego zwolnienia. Tak brzmi art. 17 ustawy o świadczeniach pieniężnych z ubezpieczenia społecznego w razie choroby i macierzyństwa Nie pozostawia on złudzeń w kwestii wykonywania czynności zawodowych w okresie przebywania na zwolnieniu lekarskim. Jeśli pracownik naruszy zakaz pracy podczas L4 lub użyje zwolnienia w sposób sprzeczny z celem (np. zdecyduje się na remont domu), Zakład Ubezpieczeń Społecznych może wstrzymać wypłatę zasiłku, co oznacza utratę prawa do świadczenia podczas rekonwalescencji. Nadchodzą zmiany w L4. Nowa definicja czynności zarobkowych Ministerstwo Rodziny, Pracy i Polityki Społecznej pracuje nad projektem ustawy o zmianie ustawy o systemie ubezpieczeń społecznych oraz niektórych innych ustaw. Ma on uporządkować kwestie zwolnień lekarskich, zredukować luki prawne i uprościć procedury. Przede wszystkim zaproponowano doprecyzowanie, czym jest praca zarobkowa, a więc jakie czynności rodzą ryzyko utraty prawa do zasiłku chorobowego. Po zmianie będą to wszelkie działania mające charakter zarobkowy, niezależnie od formy zatrudnienia. ZOBACZ: 100 proc. pensji na zwolnieniu lekarskim? W tych przypadkach Polacy mogą sporo zyskać Ale jednocześnie przewidziano działania incydentalne, wykonywane w związku z istotnymi okolicznościami. Zatem możliwe będzie odpisanie na pilny e-mail w wyjątkowej sytuacji czy podpisanie faktury, jeśli zaniechanie tych czynności spowodowałoby znaczne szkody. Projekt zakłada, że pracodawca może oczekiwać kontaktu w sprawach pilnych (np. odebrania telefonu lub odpowiedzi na wiadomość), ale bez nacisku na wykonywanie obowiązków zawodowych. Najbardziej dyskutowana zmiana Warto zaznaczyć, że wśród nowych rozwiązań znajduje się również propozycja umożliwiająca pracownikowi wykonywanie obowiązków u jednego pracodawcy, jednocześnie przebywając na zwolnieniu lekarskim u drugiego. Dotyczy to osób zatrudnionych w dwóch różnych miejscach, w sytuacji gdy charakter powierzonych zadań jest odmienny. ZOBACZ: ZUS skontrolował setki tysięcy Polaków na L4. Odzyskał kolosalną kwotę To jedna z najczęściej dyskutowanych zmian, która - jeśli wejdzie w życie - może znacząco wpłynąć na praktykę korzystania ze zwolnień lekarskich w Polsce. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Kryzys energetyczny zatrzyma płatności. Dania szykuje rozwiązania,https://www.polsatnews.pl/wiadomosc/2025-10-15/kryzys-energetyczny-zatrzyma-platnosci-dania-szykuje-rozwiazania/,"Wed, 15 Oct 2025 06:35:00 +0200","Przypadki blokady płatności bezgotówkowej przestają być rzadkością. W Polsce klienci odczuli to podczas awarii we wrześniu, a przez kwietniowe odcięcie prądu czasowo taki los spotkał Hiszpanów i Portugalczyków. Z kolei w Danii jedna z głównych firm obsługujących tego typu transakcje miała problemy w lipcu, co wywołało dyskusję na temat odporności społeczeństwa na takie wstrząsy. Awaria systemów. Zalecenia na czas kryzysu Aby zabezpieczyć państwo, postanowiono reagować. Bank Narodowy Danii oświadczył, że mimo wydajności i bezpieczeństwa całej struktury nie można wykluczyć sytuacji, w której jakaś forma płatności zostanie zablokowana. Dlatego powstały rekomendacje, mające zapewnić mieszkańcom kraju i firmom efektywne zachowanie ciągłości kupna i sprzedaży. ZOBACZ: Czy zbliża się blackout? Eksperci wskazują, ile gotówki trzeba mieć, by przetrwać Rady skierowane do przedsiębiorców obejmują zapewnienie możliwości zapłaty offline przy użyciu karty. To rozwiązanie uznawane jest za podstawowy środek zabezpieczający przed trudną sytuacją. Bank Narodowy podkreślił, że trwają prace, które mają zapewnić zdolność robienia zakupów offline w aptekach i ogólnokrajowych sieciach spożywczych nie tylko za pomocą tradycyjnych fizycznych kart, ale też używając portfela w telefonie (np. Apple Pay lub Google Pay) i kart wirtualnych. Radzi się też, aby pracownicy punktów sprzedaży znali procedury związane z przerwaniem pracy bankowości. Zawsze warto mieć nieco gotówki Jeśli chodzi o wskazówki skierowane do klientów, eksperci zalecają, aby wszystkie gospodarstwa były przygotowane na wystąpienie awarii systemu. Pomogą w tym następujące rozwiązania: posiadanie dwóch fizycznych kart płatniczych różnych wydawców, co pozwala na użycie drugiej, gdy jedna nie działa różnych wydawców, co pozwala na użycie drugiej, gdy jedna nie działa korzystanie z alternatywnych rozwiązań, na przykład mobilnego przelewu na telefon na telefon zapewnienie każdemu domownikowi niewielkiej ilości gotówki (proponuje się 250 koron, czyli około 140-145 zł) ZOBACZ: Czy wojna anuluje kredyty? Rozwiewamy wątpliwości To niejedyna lekcja, jaką z kryzysów wyciągają Duńczycy, bo właściciel znanych sieci handlowych (m.in. Netto) chce tak zmodernizować część sklepów, by działały bez dostaw prądu co najmniej dwa dni. Rozwiązania te mogą okazać się bezcenne w świetle rosyjskich działań hybrydowych na terenie Europy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni WIDEO: Co z cenami prądu. Jasne stanowisko ministra energii Twoja przeglądarka nie wspiera odtwarzacza wideo... red. / polsatnews.pl"
Biznes,"Alkohol ma zdrożeć, rząd chce podwyższyć akcyzę. O ile więcej zapłacimy?",https://www.polsatnews.pl/wiadomosc/2025-10-14/alkohol-ma-zdrozec-rzad-chce-podwyzszyc-akcyze-o-ile-wiecej-zaplacimy/,"Tue, 14 Oct 2025 17:04:00 +0200","Jak powiedział Adam Szłapka, Rada Ministrów zaakceptowała projekt nowelizacji ustawy o podatku akcyzowym. Zakłada on zwiększenie skali podwyżek akcyzy na alkohol w przyszłym roku. ZOBACZ: Nocna prohibicja w całej Polsce? Jarosław Kaczyński stawia sprawę jasno Obecnie w ustawie zapisane są podwyżki tego podatku o 5 proc. w roku 2026 oraz o kolejne 5 proc. w roku 2027. W projekcie przyjętym przez rząd znalazła się propozycja podniesienia stawki akcyzy w roku 2026 o 15 proc., a w roku 2027 - o 10 proc. - To oznacza, że butelka piwa zdrożałaby o 16 groszy a butelka wódki o 3 złote - powiedział rzecznik rządu. Projektowane przepisy mają wejść w życie od 1 stycznia 2026 roku - pod warunkiem, że zgodzi się na nie prezydent Karol Nawrocki, a ten zapowiadał w kampanii, iż podwyżek podatków nie będzie akceptował. Wyższa akcyza na alkohol. Propozycja rządu krytykowana przez przedsiębiorców Krytycznie do idei podniesienia akcyzy na wyroby spirytusowe odnosi się Polskie Towarzystwo Gospodarcze. Organizacja przypomina, że dotychczasowe coroczne podwyżki podatków już doprowadziły do 15-procentowego spadku sprzedaży w latach 2021-2024, a trend wciąż się pogłębia. ZOBACZ: Akcyza na papierosy w górę. Cena paczki przekroczy pewną barierę Zdaniem przedsiębiorców wyższe stawki jedynie zwiększą atrakcyjność alkoholu z szarej strefy, który w 2023 roku odpowiadał za straty budżetowe rzędu 1,3 mld zł. - Dostrzegamy wagę wyzwań zdrowotnych, ale równocześnie apelujemy o rozważenie instrumentów, które nie będą jedynie dodatkowym obciążeniem dla konsumentów i krajowych producentów - wyjaśnia prezes PTG Tomasz Janik. Jak dodaje, ""dialog i wspólne poszukiwanie rozwiązań wydają się dziś szczególnie potrzebne"". Jednocześnie PTG zwraca uwagę na zbyt krótki okres vacatio legis przewidziany w projekcie - wejście w życie nowych stawek od 1 stycznia nie daje przedsiębiorcom realnej możliwości przygotowania się do zmian. To miałoby naruszać zasadę stabilności i przewidywalności prawa. Zakaz sprzedaży alkoholu na stacjach benzynowych? Ministerstwo chce zmian Ministerstwo Zdrowia w nowej wersji projektu ustawy o przeciwdziałaniu alkoholizmowi poszerzyło zakaz sprzedaży alkoholu - ma objąć stacje benzynowe i obiekty uzdrowiskowe, takie jak sanatoria. Z kolei jego zakup online miałby być możliwy tylko z odbiorem osobistym w sklepie. Takie same rozwiązania zaproponowali wcześniej posłowie Lewicy. Jeśli zakaz wszedłby w życie, to Polska dołączyłaby do grona kilkunastu europejskich państw z zakazem lub ograniczeniem handlu w tych podmiotach: Cypru, Francji, Islandii, Irlandii, Włoch, Litwy, Malty, Holandii, Norwegii, Portugalii, Szwecji, Macedonii i Turcji. ZOBACZ: Nocna prohibicja w całym kraju? Resort zdrowia chce rozszerzenia zakazu Projekt resortu przewiduje ponadto zakaz promocji piwa, w tym przez upusty, rabaty, pakiety i programy lojalnościowe, gry losowe, nagrody - obecnie zakazana jest reklama i promocja napojów alkoholowych z wyjątkiem piwa. Kary za nielegalną reklamę i promocję napojów alkoholowych miałyby zostać podniesione. Po zmianach minimalna wysokość grzywny wyniosłaby 20 tys. zł, a maksymalna - 750 tys. zł. Ponadto możliwa byłaby kara ograniczenia wolności. Obecne sankcje to grzywna od 10 tys. do 500 tys. zł. Resort proponuje wejście w życie przepisów 1 stycznia 2026, a rok później dla regulacji dotyczących sprzedaży online alkoholu. W Polsce jest od 600 do 800 tys. osób uzależnionych od alkoholu, a około 3 mln pije nadmiernie i szkodliwie. Według Światowej Organizacji Zdrowia alkohol znajduje się na drugim miejscu w Europie wśród najistotniejszych czynników ryzyka dla zdrowia populacji. Szacuje się, że 2 do 4 proc. wszystkich przypadków nowotworów spowodowanych jest pośrednio lub bezpośrednio przez alkohol. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Biznes,Orange rozpoczyna program dobrowolnych odejść pracowników,https://www.pb.pl/orange-rozpoczyna-program-dobrowolnych-odejsc-pracownikow-1253133,2025-12-04 20:25:06,"„4 grudnia 2025 r. Zarząd Orange Polska zakończył negocjacje z Partnerami Społecznymi w zakresie zapisów nowej Umowy Społecznej, która będzie obowiązywać w latach 2026-2027. Równolegle zakończyły się negocjacje dotyczące jej wdrożenia na rok 2026” - przekazała spółka w komunikacie giełdowym, dodając, że limit odejść na 2026 r. określono na poziomie 540. Wyliczyła również, że 1000 pracowników, którzy będą mogli odejść z firmy w ramach programu do 2027 stanowi ok. 12 proc. wszystkich zatrudnionych. Dodatkowe odszkodowania dla pracowników blisko emerytury Jak wskazał Orange Polska, umowa określiła też pakiet finansowy dla pracowników odchodzących w ramach odejść dobrowolnych, który przewiduje możliwość podwyżek wynagrodzeń zasadniczych w wysokości 5,5 proc. w 2026 r. i „nie mniej niż 5 proc.” w 2027 r. Ponadto uzgodniono wysokość dodatkowego odszkodowania dla pracowników, którzy osiągną wiek emerytalny w ciągu najbliższych czterech lat, a także określono „miejsce i rolę mobilności wewnętrznej przy wsparciu programu alokacyjnego”. W komunikacie firma wskazała również, że pracownicy, z którymi pracodawca zamierza rozwiązać umowę o pracę, będą mogli skorzystać z udziału w programie wsparcia w poszukiwaniu pracy na rynku. Zapisy umowy przewidują też m.in. utrzymanie pakietu opieki medycznej i utrzymanie budżetu szkoleniowego w latach 2026-2027 na niezmienionym poziomie. Wysokość świadczeń uzależniona od stażu pracy Umowa określiła też zasady odejść dobrowolnych oraz wysokości odpraw i dodatkowych odszkodowań dla odchodzących pracowników, zasady oraz kryteria doboru stosowane przez pracodawcę wobec pracowników, którym będzie wypowiadał umowy o pracę z przyczyn ich niedotyczących. Wartość pakietu dla odchodzącego pracownika będzie zależała od jego stażu pracy w firmie. „Podpisanie nowej Umowy Społecznej wpisuje się w realizację przez Spółkę strategii, której celem jest koncentracja na tworzeniu długoterminowej wartości, między innymi poprzez poprawę efektywności operacyjnej. Zarząd Spółki wstępnie szacuje, że rezerwa na koszty rozwiązania stosunku pracy wynikające z wyżej opisanej umowy wyniesie około 150 mln złotych. Szacunek ten oznacza wzrost rezerwy w przeliczeniu na pracownika w porównaniu do poprzedniej Umowy Społecznej, głównie ze względu na inne założenia dotyczące średniego wynagrodzenia odchodzących pracowników” - napisano w komunikacie. Finalne koszty zostaną ujęte w wynikach za IV kwartał Dodano, że finalne wyliczenie zostanie uwzględnione w wynikach czwartego kwartału 2025 r. Orange Polska to jedna z największych firm dostarczających usługi telekomunikacyjne i cyfrowe w Polsce. Jak informuje firma na swojej stronie obsługuje prawie 300 mln klientów na świecie, w tym osoby prywatne, małe i duże firmy oraz międzynarodowe korporacje."
Biznes,Bezpieczeństwo klienta kosztem wygody,https://www.pb.pl/scamming-bezpieczenstwo-klienta-kosztem-wygody-1253125,2025-12-04 20:00:00,"Skala oszustw jest tak duża, że ""ludzie przestali już wierzyć nawet prawdziwym konsultantom"" – stwierdzają uczestnicy panelu otwarcia Scamming out! Summit. Być może dla walki z oszustwami trzeba będzie poświęcić UX klienta. i słuchaj tego oraz wielu innych artykułów w pb.pl Do rozmowy o wpływie cyberprzestępczości na rynek bankowy zasiedli szefowie instytucji finansowych (Velobank i Visa), eksperci z kluczowych zespołów reagowania na incydenty w sieci (NASK i KNF) oraz przedstawiciel UOKiK. Eksperci są zgodni: skończyły się czasy, gdy oszustami byli amatorzy działający w pojedynkę. – Cyberprzestępczość to już przemysł. Mówi się, że będzie to koszt około 10 bilionów dolarów dla gospodarki. To nie jest partyzantka, to są zorganizowane działania infrastrukturalne – zauważył Mateusz Oleksy, dyrektor generalny firmy Visa. Paradoksalnie próg wejścia w ten ""biznes"" jest niepokojąco niski. Maciej Siciarek, dyrektor CSIRT NASK, wskazywał na drastyczne obniżenie wieku sprawców. – To są grupy przestępcze, w których 15-16-latki są w roli hersztów – wyjaśnił Maciej Siciarek. Opóźniony zapłon i sztuczna inteligencja Ściganie przestępców jest trudne, ponieważ cały czas zmieniają taktykę. Przede wszystkim przestali się spieszyć. Mateusz Oleksy z Visy określa to jako zjawisko ""opóźnionej monetyzacji"". Z analizy platformy handlu danymi BidenCash wynika, że ponad 80 proc. skradzionych danych jest wykorzystywanych dopiero po 12 miesiącach od kradzieży. To sprawia, że trudno powiązać stratę pieniędzy z konkretnym wyciekiem. Do gry wkracza również sztuczna inteligencja. Coraz trudniej odróżnić, co jest prawdziwe, a co wygenerowane przez AI. Hakerzy atakują ""interfejs białkowy"" Spada liczba ataków na urządzenia mobilne za pomocą złośliwego oprogramowania, natomiast rośnie rola manipulacji. Dziś walka toczy się o umysł użytkownika – wyjaśnia Adam Marciniak, prezes VeloBanku, menedżer, który tworzył pierwsze departamenty cyberbezpieczeństwa w Polsce. – Klient de facto wykorzystuje środowisko banku do tego, żeby stracić pieniądze [np. robiąc przelew na rachunek przestępców – red.] – powiedział szef VeloBanku. Potwierdził to Paweł Piekutowski, wicedyrektor departamentu bezpieczeństwa KNF, zwracając uwagę na paradoks: urządzenia mobilne stały się tak bezpieczne, że przestępcy rezygnują z ich atakowania na rzecz socjotechniki. – Przestępcy bardzo dobrze nauczyli się liczyć. Wolą zadzwonić, podać się za przedstawiciela znanej firmy i nakłonić do inwestycji. To łatwiejsze niż pisanie złośliwego oprogramowania – powiedział Paweł Piekutowski. Poziom manipulacji bywa szokujący. Adam Marciniak przytoczył historię klienta, który przyszedł do oddziału wypłacić pieniądze pod dyktando oszustów. – Pracownicy placówki, policja, przekonywali, że to jest fraud, że zostanie okradziony. A klient i tak nie uwierzył, chciał wypłacić pieniądze oszustom – relacjonował prezes VeloBanku. Paweł Piekutowski dodał, że zmanipulowani klienci potrafią wierzyć bardziej ""panu z telefonu"", który obiecuje zyski, niż pracownikowi banku ostrzegającemu przed kradzieżą. Rażące zaniedbanie klienta Z drugiej jednak strony dyrektywa PSD3 położyła nacisk na odpowiedzialność podmiotów finansowych za skutki scamów. Eksperci uważają, że warto bardziej wyważyć problem. Powołują się na przykład Wielkiej Brytanii, gdzie wprowadzono pojęcie ""rażącego zaniedbania"". Klientowi, który się go dopuścił, bank może odmówić zwrotu pieniędzy. Wszystko jak zawsze rozbija się o definicję. Jeżeli klient sam przeleje pieniądze, będąc poinformowanym, że to oszustwo, i 15 razy potwierdzi transakcję SMS-em w telefonie komórkowym – mamy do czynienia z rażącym zaniedbaniem czy nie? - pytali retorycznie paneliści. W takich sytuacjach dobrze sprawdza się tzw. cooling. Jeśli konsument chce na przykład drastycznie zmienić limity transakcji czy wprowadzić inną ważną zmianę na rachunku, nie następuje to od razu, ale na przykład dopiero 24 godziny po aktywacji. Edukacja nie działa? Kontrowersyjna teza UOKiK W debacie o bezpieczeństwie jak mantra powraca słowo ""edukacja"" jako antidotum na ataki oszustów. Bartłomiej Dzik z UOKiK przywołał jednak badania eksperymentalne (tzw. red teams), które nie potwierdzają jej skuteczności. – Pracownicy, którzy kliknęli link phishingowy i zostali wysłani na szkolenie z wykrywania scamów, przy kolejnym teście klikają ponownie w podejrzanego mejla. Edukacja czasami po prostu nie działa – stwierdził przedstawiciel UOKiK. Zjawisko to nazywane jest w psychologii ""dysracjonalnością"", gdy nawet inteligencja i wykształcenie nie chronią przed oszustwem. Dlatego UOKiK stawia na twarde ograniczenia systemowe. Ekspert przypomina, że jeszcze niedawno w niektórych bankach zwykły Kowalski tuż po założeniu konta miał domyślny limit przelewów na poziomie 800 tysięcy złotych, co ułatwiało czyszczenie konta w jeden dzień. Dzięki interwencji regulatora te limity zostały drastycznie obniżone. Walka z gigantami i koniec darmowej wygody Maciej Siciarek uważa, że w walkę z oszustwami muszą włączyć się platfromy społecznościowe. Z tym jest jednak słabo. Między NASK a Metą od roku trwa bitwa o scam. – Mimo apeli, by systemowo zdejmować reklamy służące kradzieży, skutek jest żaden. Media społecznościowe nie robią nic, żeby wycinać szkodliwy przekaz – powiedział szef CERT NASK, Jaka przyszłość czeka klientów banków? – Trzeba sobie uświadomić, że łatwo już było. Będziemy szli w kierunku zabezpieczenia klienta kosztem pewnego rodzaju wygody – prognozował prezes VeloBanku. Oznacza to więcej autoryzacji, limitów i telefonów weryfikacyjnych. To cena, którą musimy zapłacić za bezpieczeństwo w świecie, gdzie po drugiej stronie ekranu czai się nie tylko haker, ale też AI."
Biznes,Cyberwojna bez fikcji. Polskie firmy na celowniku,https://www.pb.pl/cyberwojna-bez-fikcji-polskie-firmy-na-celowniku-1253126,2025-12-04 20:00:00,"Polska znajduje się na froncie cyfrowej wojny, jednak informacje o rzekomych skutecznych atakach trzeba przyjmować z dystansem – uważają eksperci od cyberbezpieczeństwa. i słuchaj tego oraz wielu innych artykułów w pb.pl W debacie ""Cyber Wars - ataki ransomware na firmy i infrastrukturę krytyczną państw"" wzięli udział praktycy, którzy na co dzień zajmują się obrona przed cyberatakami. Rozmowa była dobrą okazją, żeby zmierzyć się z niektórymi mitami dotyczącymi ransomware i działalności grup przestępczych. Nie ma tygodnia, by gdzieś na świecie nie zdarzył się duży atak ransomware, którego skutkiem jest kradzież danych lub ich zaszyfrowanie połączone z żądaniem okupu. W Polsce o takich zdarzeniach jest raczej cicho. NASK podaje, że w 2024 r. doszło do 140 ataków ransomware. Maciej Jan Broniarz, ekspert w dziedzinie bezpieczeństwa ICT i wykładowca UW, twierdzi, że przytoczona liczba stanowi wierzchołek góry lodowej. Firmy nie raportują ataków w obawie o straty wizerunkowe. Osobną kwestia jest konieczność raportowania do UODO, gdy dojdzie do kradzieży danych osobowych. Rzekomy sukces rosyjskich służb Według „Microsoft Digital Defense Report 2025” Polska zajmuje trzecie miejsce w Europie pod względem liczby cyberataków sponsorowanych przez obce państwa. Robert Grabowski, szef CERT Orange Polska, zwrócił uwagę, że choć zagrożenie jest duże, to narracja o skutecznych atakach bywa przesadzona. Wiele rzekomych sukcesów hakerów to celowa dezinformacja. Taką taktykę stosuje np. prorosyjska grupa NoName057. – Ogłasza ona sukces - polski serwis „leży”. Tymczasem on po prostu odciął ruch z zagranicy, bo 95 proc. jego klientów jest w Polsce. Serwis działa, firma się obroniła, a hakerzy trąbią o zwycięstwie – tłumaczył Robert Grabowski. Szef CERT Orange przestrzegał przedsiębiorców przed zaniedbaniami w zakresie cyberbezpieczeństwa, ustawiającymi firmę na pozycji „nisko wiszącego owocu”. Zautomatyzowane skanery przestępców nie wybierają ofiar ze względu na branżę ani rodzaj prowadzonej działalności, lecz szukają w systemach informatycznych podatności na atak. Kto nie zadba o bezpieczeństwo, łatwo może stać się ofiarą ransomware. Specjalizacja wroga i wnioski z Ukrainy Uczestnicy debaty zgodnie podkreślali, że jak zmienił się cyfrowy świat, tak zmieniła się przestępczość. Marcin Kuhiwczak, szef sekcji analiz cyberzagrożeń w PKO BP, wyjaśnił, że grupy przestępcze są bardzo dobrze zorganizowane, działają według ścisłego podziału ról i zadań. Powstał też cały czarny rynek usług i rozwiązań, które można kupić w modelu ransomware-as-a-service. – Dzisiejsi przestępcy to nie są hakerzy schowani w piwnicach. Za atakami stoją najbardziej zaawansowane grupy specjalistów z dostępem do nowoczesnej infrastruktury – wyjaśnił ekspert PKO BP. O poziomie profesjonalizacji przestępców świadczą przykłady ostatnich ataków, m.in. na firmę Jaguar Land Rover czy globalnego dostawcę narzędzi cyberbezpieczeństwa F5. Bartosz Zbyszewski, dyrektor ds. ryzyka i bezpieczeństwa IT w PZU, przypomniał o lekcji płynącej z ataku malware NotPetya na Ukrainę w 2017 r., który sparaliżował dużą część gospodarki, dotykając m.in. spółki grupy PZU działające na tamtym rynku. – Sytuacja była apokaliptyczna. Nie działały bankomaty, stacje paliw, kasy w sklepach. To było doświadczenie frontowe, celem ataku było niszczenie, a nie okup – wspominał Bartosz Zbyszewski. Koszt odtworzenia zniszczonej infrastruktury w Ukrainie szacowano na 10 mld USD. Atak przypisywany jest rosyjskim służbom specjalnym. Bartosz Zbyszewski zwrócił uwagę, że wśród narzędzi chroniących przed skutkami cyberataku są specjalne ubezpieczenia – w Polsce produkt mało popularny wśród przedsiębiorców, jak zresztą generalnie polisy ubezpieczeniowe. Zupełnie inaczej jest w krajach zachodnich. Dylemat okupu: decyzja biznesowa, nie technologiczna Żadna polisa nie ochroni przed kosztami okupu. Według raportu ""Cyberbezpieczeństwo w polskich firmach – 2024"" 74 proc. polskich firm doświadczyło cyberataku. 8 na 10 badanych deklarowało gotowość zapłaty okupu w przypadku ataku ransomware. Kwestia: płacić czy nie, budzi kontrowersje, ale czasem nie ma innego wyboru. Jak skomentował Maciej Jan Broniarz: choć płacenie to finansowanie reżimów (np. Putina) i „rakiet spadających na Kijów”, to w zderzeniu z widmem bankructwa, dylemat wygląda inaczej. – Tak naprawdę zapłacenie okupu jest decyzją w stu procentach biznesową, dlatego bezpieczeństwo powinno się z tym pogodzić. Po prostu ktoś odpowiada za biznes, ktoś za bezpieczeństwo, a ktoś za logistykę - wskazał Robert Grabowski, szef CERT Orange Polska."
Biznes,Fejkowe reklamy z Piotrem Kuczyńskim,https://www.pb.pl/fejkowe-reklamy-z-piotrem-kuczynskim-1253127,2025-12-04 20:00:00,"Blisko 90 proc. influencerów finansowych z krajowego rynku padło w ostatnich kilku miesiącach ofiarą oszustów wykorzystujących ich wizerunki, by oferować fałszywe inwestycje. To wynik badań, których wstępne rezultaty poznaliśmy podczas Scamming Out! Summit. Badania zaprezentowała Izabela Kozakiewicz-Frańczak, prezeska fundacji Trampki na giełdzie i wiceprezeska fundacji Invest Cuffs. – Od września docierają do nas informacje, że profile znanych ekspertów, z którymi współpracujemy, coraz częściej są podrabiane. Fundacja i ja sama również dorobiliśmy się takich fałszywych profili. Wielu z nas próbuje walczyć z tym zjawiskiem, ale czujemy się wszyscy trochę bezsilni – tak Izabela Kozakiewicz-Frańczak wytłumaczyła przyczyny, dla których postanowiła zająć się problemem i przygotować raport. W badaniu przeprowadzonym między wrześniem a listopadem wzięło udział 46 influencerów – znanych ekspertów ds. finansów i inwestycji, często reprezentujących duże firmy z sektora finansowego, a także 39 trenerów i nauczycieli współpracujących z obiema fundacjami. – Przejrzeliśmy wspólnie masę fejkowych profili we wszystkich mediach społecznościowych. Okazało się, że aż 89 proc. influencerów doświadczyło podrobienia swoich profili przez oszustów. Średnio na jednego z nich przypadło ponad pięć profili – mówiła Izabela Kozakiewicz-Frańczak. O podrobionych profilach influencerzy dowiadują się najczęściej od znajomych albo od obserwatorów, którzy ich śledzą w internecie. Aż jedna trzecia z ekspertów otrzymała po ponad 50 takich sygnałów. To tylko potwierdza dużą skalę zjawiska. Większość internautów jest prawdopodobnie świadomych, że widzą oszustwo. Ale ilu się nabiera – tego można się tylko domyślać. Platformy internetowe nie chronią przed fejkami W ramach badania eksperci mieli ocenić, jak duże jest ryzyko związane z podrobionymi profilami znanych osób dla bezpieczeństwa Polaków. Ocenili je bardzo wysoko, czyli na 4,3 w 5-stopniowej skali. Jednocześnie bardzo nisko - bo tylko na 1,6 - ocenione zostały działania operatorów platform społecznościowych na rzecz bezpieczeństwa użytkowników, którzy mogą napotykać reklamy fejkowych inwestycji. Jak wskazała Kozakiewicz-Frańczak, nie tylko od dorosłych, ale również od młodzieży zaczynają napływać uwagi dotyczące oszustw finansowych. – To coraz częstszy temat rozmów rodzinnych – podkreśliła. W badaniu zapytano więc również nastolatków, jak oceniają ryzyko, że przestępstwa finansowe mogą dotknąć ich lub ich bliskich. Wystawili ocenę 3,2 w 5-stopniowej skali. A także o to, jak oceniają swoją wiedzę na temat tego, jak unikać takich przestępstw – średnia to 2,7. – Ta ocena wydaje nam się jednak zawyżona. Jest tu bardzo dużo do poprawy – stwierdziła prezeska fundacji Trampki na giełdzie. Zapowiedziała, że pełny raport ukaże się w grudniu. Uderzenie obuchem Po prezentacji na scenę zaproszono dwóch znanych i bardzo doświadczonych ekspertów, których wizerunki przestępcy ukradli i wykorzystali w ostatnich miesiącach. To Piotr Kuczyński, główny analityk Domu Inwestycyjnego Xelion, oraz Grzegorz Zalewski, ekspert Domu Maklerskiego BOŚ. - Kiedy pierwszy raz dotarła do was informacja, że coś dzieje się z waszymi wizerunkami? - pytał prowadzący rozmowę Andrzej Stec, redaktor naczelny Bankier.pl. - To był jakiś miesiąc czy półtora miesiąca temu. Reklamę podesłał mi bliski znajomy. Początkowo to zignorowałem, ale coraz więcej osób zaczęło mnie o tym informować. Zdziwiłem się, bo reklamy były z logo innej firmy niż ta, z którą współpracuję. Dotknęły mnie też opinie, jakie zaczęły się pojawiać: „pewnie potrzebuje sporo pieniędzy, skoro reklamuje inne firmy i to w stylu: kupiłem te akcje za 5 zł, a teraz kosztują 60 zł”. Sam namierzyłem kilkanaście reklam z moim udziałem. Miały po kilka wersji i wariantów. Zacząłem je zgłaszać Mecie (do której należy Facebook i Instagram – red.), ale i tak zdawałem sobie sprawę, że jestem na przegranej pozycji – mówił Grzegorz Zalewski. - To zaczęło się w sierpniu. Uderzyło mnie jak obuchem. Wszedłem na konto na Facebooku, które wyglądało jak moje. Usiłowałem protestować, zrobiła to również moja firma, ale bez wielkich sukcesów. Pojawiły się setki reklam z moim wizerunkiem – opowiadał Piotr Kuczyński. Wszyscy są petentami wobec Mety Andrzej Stec dopytywał, kto może stać za tego rodzaju scamami. – Mój brat zaangażował się w rozmowę z jedną z takich grup. Dość dobrze mówią po polsku, ze wschodnim akcentem, ale używają też translatora. Raczej nie znają się dobrze na polskim rynku finansowym – tłumaczył Grzegorz Zalewski. Pojawiło się też pytanie, co może zrobić państwo. - Jednym z działań, które podjąłem, było zgłoszenie do CERT. Dostałem jednak odpowiedź z automatu, że mam się zgłosić do moderatorów Mety. To mnie zszokowało. Wydaje mi się, że państwo powinno jednak robić coś więcej w takich sprawach – stwierdził Piotr Kuczyński. Na pytanie, czy państwo robi za mało, Grzegorz Zalewski odpowiadał, że ""wobec Mety wszyscy występują w roli petenta, jeśli chcą coś usunąć z serwisu – włącznie z premierami rządów”. Jego zdaniem prawo powinno się zmienić i administracja powinna mieć możliwość wpływu na usuwanie treści z platform społecznościowych. - Pozwoliłem sobie w felietonach zaczepić polskiego regulatora i zapytać, co robi w tej sprawie. Instytucje finansowe w Polsce są mocno regulowane – żeby otworzyć rachunek, trzeba się przeklikać przez długi formularz. Natomiast fejkowe konto można otworzyć od ręki – zwracał uwagę Zalewski. Również Kuczyński nie miał wątpliwości, że dużo większe powinno być zaangażowanie rządu i administracji. Kluczowa jest również edukacja i ostrzeżenia przed przestępstwami finansowymi. – Musimy edukować, że łatwe inwestycje, obiecujące wysokie zyski, nigdy nie są prawdziwe – stwierdził Zalewski."
Biznes,Mind-hack i scamuflaż - socjotechniczne metody manipulacyjne,https://www.pb.pl/mind-hack-i-scamuflaz-socjotechniczne-metody-manipulacyjne-1253131,2025-12-04 20:00:00,"Najlepszą obroną przed oszustwami i dezinformacją jest krytyczne myślenie. Niestety nie jest z tym w Polsce najlepiej. i słuchaj tego oraz wielu innych artykułów w pb.pl W tegorocznej, drugiej edycji Scamming out! zdecydowaliśmy się poszerzyć tematykę publikacji o dezinformację, manipulacje informacją i fejk newsy. Dlatego jeden z paneli poświęciliśmy w części tej problematyce, zapraszając do udziału Marcina Kosteckiego, redaktora naczelnego serwisu Demagog.pl, Beatę Łaszyn, prezeskę Alert Media Communications, specjalistkę od komunikacji kryzysowej, autorkę cyklicznego raportu „Kryzysometr” o wpływie dezinformacji na biznes, a także prokuratora Mateusza Martyniuka, rzecznika Prokuratury Regionalnej w Warszawie, który zajmuje się przestępczością gospodarczą. Czwartym uczestnikiem debaty był Michał Pudło, zastępca komendanta Centralnego Biura Zwalczania Cyberprzestępczości. Punktem wyjścia do rozmowy była próba opisania skali cyberprzestępczości w Polsce. W Wielkiej Brytanii oszustwa finansowe stanowią już połowę wszystkich przestępstw. - Nie ma prokuratora, który nie zetknąłby się z cyberprzestępczością. Większość przestępstw jest dokonywania z wykorzystaniem internetu – mówi Mateusz Martyniuk, rzecznik Prokuratury Regionalnej w Warszawie. Zmieniły się metody prowadzenia śledztwa. W przeszłości, gdy organy ścigania dokonywały przeszukania komputery podejrzanego były odłączane od sieci i zabezpieczane. Obecnie sprzęt przejmowany jest w taki sposób, żeby nikt w sieci nie zorientował się, że urządzenia są w rękach policji. Michał Pudło mówi wprost: skala cyberoszustw jest ogromna. Na poparcie tych słów przytacza statystyki: – W 2023 r. odnotowaliśmy 82 tys. przestępstw internetowych, w 2024 r. – 92 tys. W tym roku już 79 tys. Straty finansowe w 2024 r. sięgnęły 650 mln zł – mówi wiceszef CBZC. Inspektor Michał Pudło potwierdza, że za przestępstwami stoją zorganizowane grupy przestępcze krajowej proweniencji oraz międzynarodowe gangi. Mateusz Martyniuk wyjaśnia, że tropy najczęściej prowadzą na Ukrainę i Białoruś, a także do Izraela. Generalnie jest to jednak międzynarodówka przestępcza. Prokurator Mateusz Martyniuk prowadzi m.in. postępowanie we współpracy ze służbami łotewskimi dotyczące scamów finansowych, których ofiarami są też mieszkańcy Polski. Jak wyjaśnia, w niektórych przypadkach poszkodowani mogą liczyć na zwrot części skradzionych pieniędzy, dzięki zabezpieczeniach na majątkach przestępców. W drugiej części debaty rozmowa potoczyła się w kierunku dezinformacji. Marcin Kostecki odniósł się do wzmożonej aktywności rosyjskich troli i ich wpływu na opinię publiczną w Polsce. Zwrócił uwagę, że wiele informacji w sieci rozpowszechnianych jest przez boty i nie można ich traktować jako głos w debacie. Nie zgadza się z tezą, z jaką można się czasem spotkać, że wojna informacyjna z Rosją jest przegrana. Podkreśla, że jednym z celów dezinformacji jest sianie defetyzmu, a rozpowszechnianie opinii o przegranej jak najbardziej temu służy."
Biznes,Strach przed deep fejkami ma wielkie oczy,https://www.pb.pl/strach-przed-deep-fejkami-ma-wielkie-oczy-1253130,2025-12-04 20:00:00,"- Nie ma dowodów na stosowanie deep fejków w czasie rzeczywistym. Dzisiaj większym problemem są scamy telefoniczne i fałszywe reklamy, a nie rozwiązania bazujące na AI – przekonuje Piotr Konieczny z Niebezpiecznika. i słuchaj tego oraz wielu innych artykułów w pb.pl Zimą zeszłego roku ""Financial Times"" opisał przypadek ataku deep fejkowego na Arup, brytyjską firmę inżynieryjną, znaną m.in. z budowy opery w Sidney. Do jej pracownika w biurze w Hong Kongu zadzwonili szefowie z centrali w Londynie. Pięć osób. W trakcie połączenia wideo zlecili oni pracownikowi wykonanie przelewu w wysokości 25 mln USD na wskazane konto. Transfer został zlecony. I pieniądze zniknęły. Jak się okazało - tak przynajmniej powiedziało szefostwo Arup - połączenie wideo zostało wykreowane przez AI. Sprawa obiegła media na całym świecie i stała się pierwszym przykładem deep fejkowego ataku, zrealizowanego w czasie rzeczywistym. Czy faktycznie do niego doszło? Piotr Konieczny, szef i założyciel Niebezpiecznika, który na wstępie fire side chatu, którego był bohaterem, został przedstawiony jako deepfejkowy negacjonista, ma wątpliwości. Uważa, że informacje o generowanych na żywo obrazach czy imitacji głosu w celu dokonania oszustwa, wyłudzenia, są przesadzone. A za atakami nie stoi AI tylko socjotechnika. Piotr Konieczny przekonuje, że użycie sztucznej inteligencji wymagałoby dużych nakładów finansowych i - z punktu widzenia logiki przestępców - jest nieopłacalne. Mniej kosztowny, za to efektywny, jest klasyczny telefon „na wnuczka”. Jak to się ma do świadectw ofiar ataków scamerskich, zaklinających się, że słyszeli w słuchawce głos osoby bliskiej albo szefa? Piotr Konieczny proponuje prosty eksperyment. - Gdy ktoś do was dzwoni, przekażcie telefon innej osobie, która przedstawi się w waszym imieniu. Minie chwila zanim dzwoniący zorientuje się, że rozmawia nie z tą osobą, z którą chciał – mówi szef Niebezpiecznika. Piotr Konieczny nie bagatelizuje zagrożeń, jakie niesie wykorzystanie sztucznej inteligencji do celów przestępczych, natomiast przestrzega przed braniem za dobrą monetę wszystkich doniesień o deep fejkach. Dotyczy to również wypowiedzi Sama Altmana, szefa OpenAI, który w lipcu podczas konferencji w FED powiedział, że nadciąga kryzys oszustw w związku z rozwojem sztucznej inteligencji. - Sam Altman przez AI wygenerował problem z identyfikacją, co jest prawdą, a co fałszem. Mamy i będziemy mieć spore kłopoty z odróżnieniem tego, co jest prawdą, a co fałszem. Prezes OpenAI na tym zarabia. Ale jednocześnie magnetyzuje drugą stronę stosując technologię, która ma wychwytywać, czy po drugiej stronie jest człowiek czy AI - zauważa Piotr Konieczny. Porównał to do metod menedżera Elvisa Presleya, który przed koncertami gwiazdora rozdawał fanom plakietki z napisem „Kocham Elvisa”, a przeciwnikom – „Nienawidzę Elvisa”."
Biznes,Klient też musi dbać o swoje cyberbezpieczeństwo,https://www.pb.pl/klient-tez-musi-dbac-o-swoje-cyberbezpieczenstwo-1253132,2025-12-04 20:00:00,"Krzysztof Dąbrowski, szef pionu bezpieczeństwa KNF, uważa, że skutki finansowe scamów muszą być rozłożone na różne podmioty, których scam dotyka. i słuchaj tego oraz wielu innych artykułów w pb.pl Oszustwa finansowe mają ogromną siłę rażenia, ponieważ bezpośrednio uderzają w ludzi, czyli poszkodowanych, oraz naruszają wizerunek osób oraz instytucji, których wizerunki są wykorzystywane w fejkowych reklamach, podważając do nich zaufanie. Sieją też ferment w związku z dyskusją o tym, kto ma ponosić koszty scamów. Unia Europejska, z Polską wśród państw najbardziej zaangażowanych, skłania się ku rozwiązaniom, w których banki od razu pozytywnie rozpatrują wnioski klientów o zwrot pieniędzy utraconych w wyniku oszustwa i dopiero potem weryfikują prawdziwość zgłoszenia i prawdomówność właściciela konta. Takie jest też stanowisko Urzędu Ochrony Konkurencji i Konsumentów. Komisja Nadzoru Finansowego, w której kompetencjach nie leży nadzór konsumencki, głosu w tej sprawie nie zabiera. W związku z rosnącą skalą oszustw finansowych pojawia się jednak pytanie o ich wpływ na stabilność systemu finansowego. Krzysztof Dąbrowski, dyrektor zarządzający pionem bezpieczeństwa KNF, w rozmowie fire side chat otwierającej konferencję powiedział, że warto przyglądać się rozwiązaniom testowanym na Wyspach Brytyjskich. Odpowiedzialność rozkładana jest tam na wszystkich uczestników płatności wymuszonej przez oszustów, a także na platformy internetowe. - Odpowiedzialność za cyberoszustwo nie może zatem spoczywać tylko na podmiocie finansowym, bo wtedy klienci nie będą dbać o ochronę przed oszustwem – mówi Krzysztof Dąbrowski."
Biznes,Jak rozmawiać z hakerami,https://www.pb.pl/jak-rozmawiac-z-hakerami-1253129,2025-12-04 20:00:00,"Siedem na dziesięć firm deklaruje, że zapłaciłyby okup w razie ataku ransomware, zagrażającego ich działalności. Jest to wbrew zawartej w większości poradników zasadzie, że nie negocjuje się z szantażystami. Czasem jednak nie ma innego wyjścia. Jak się do tego zabrać - wyjaśnia Krzysztof Dyki. i słuchaj tego oraz wielu innych artykułów w pb.pl - Samo płacenie okupu nie jest nielegalne. Nie ma takiego przepisu, który to penalizuje – mówi Krzysztof Dyki, uznany specjalista od cyberbezpieczeństwa i bohater niezwykle ciekawego fire side chat ""Okup przekazywany w kopercie"", w którym opowiadał o doświadczeniach w pomaganiu firmom w kryzysie związanym z atakiem ransomware. - Z pierwszym okupem miałem do czynienia ponad 20 lat temu. Został przekazany listem – mówi Krzysztof Dyki. Dzisiaj wpłaty okupu przyjmowane są w kryptowalutach. Krzysztof Dyki przywołuje przykład firmy, która poprosiła przestępców o numer rachunku IBAN do nadania przelewu. - Zhakowane firmy nie rozumieją, że cyberprzestępcy nie mają adresu, ani nie mogą podać żadnych danych do wykonania przelewu. Ofiara dostaje tylko instrukcje, co i na jakich warunkach się odbędzie. Zazwyczaj trzeba wpłacić pieniądze na portfel kryptowalut. Może to zrobić podmiot będący ofiarą, albo specjalnie do tego celu wynajęta firma – mówi Krzysztof Dyki. Co zatem zrobić w przypadku skutecznego ataku ransomware? - Na podstawie treści żądania i wysokości okupu wysuwam pierwsze hipotezy, kto może stać za danym atakiem. Po pierwszej komunikacji z przestępcą, jestem w stanie stwierdzić, czy to może być grupa przestępcza, wyspecjalizowany haker, młodociany oszust czy były pracownik. To nie jest trudne – tłumaczy Krzysztof Dyki. Po dokonaniu wstępnych ustaleń należy podjąć negocjacje w celu zmniejszenia wysokości okupu. Przestępcy są zwykle dobrze poinformowani w jakiej kondycji finansowej jest firma – wszystkie dane są przecież dostępne w KRS. Mimo to warto się potargować. - Aby użyć odpowiednich argumentów, trzeba wejść w umysł osoby z którą negocjujesz i wiedzieć co jest dla niej ważne. Często kluczowe znaczenie ma dla niej czas. Składasz propozycję – płatność dzisiaj do północy, ale kwota niższa od żądanej. Stawki zmieniają się w zależności od momentu płatności. To bardzo mobilizujące dla hakerów – mówi Krzysztof Dyki i dodaj, że w każdym przypadku udało mu się wynegocjować rabat. Osobną kwestię stanowi zgromadzenie pieniędzy na okup. Firma nie może po prostu wyciągnąć pieniędzy z konta bankowego, musi w odpowiedni sposób rozliczyć przelew. Krzysztof Dyki zapewnia, że wszystko to można zrobić, ale najlepiej przygotować się na wszystkie scenariusze z wyprzedzeniem."
Biznes,Przewoźnikom kolejowym grozi zwrot miliardów z Unii. Jak wykorzystać dotacje na pociągi bez ryzyka?,https://www.pb.pl/przewoznikom-kolejowym-grozi-zwrot-miliardow-z-unii-jak-wykorzystac-dotacje-na-pociagi-bez-ryzyka-1253119,2025-12-04 20:00:00,"W podlegającym rządowi Centrum Unijnych Projektów Transportowych (CUPT) trwa konkurs na dotacje unijne na zakup pociągów do międzymiastowych i aglomeracyjnych przewozów pasażerskich. Uczestnicy mogą dostać 1,5 mld zł z programu Fundusze Europejskie na Infrastrukturę, Klimat i Środowisko (FEnIKS). Unijna dotacja ma pokryć do 50 proc. kosztów zakupu pojazdów, co oznacza, że zwycięzcy konkursu mogą kupić pociągi za co najmniej 3 mld zł. CUPT przyjmuje wnioski do końca stycznia 2026 r. Dofinansowanie mogą uzyskać organizatorzy przewozów, czyli np. samorządy marszałkowskie, oraz przewoźnicy. Beneficjenci z drugiej grupy muszą jednak liczyć się z tym, że za kilka lat Bruksel zażąda... zwrotu dotacji. Nie tylko uzyskanych w bieżącym konkursie. Liberalizacja rynku przewozów utrudni rozliczanie dotacji UE Ryzyko wiąże się z unijnym IV pakietem kolejowym, zgodnie z którym po 2030 r. przewoźnicy będą realizować przewozy publiczne na podstawie tzw. umów PSC zawartych w postępowaniach konkurencyjnych. Obecnie usługi przewozów publicznych są zlecane przez resort infrastruktury i samorządy bez reżimu prawa zamówień publicznych, z reguły samorządowym lub państwowym przewoźnikom. Czasu jest mało - przetargi na nowe umowy trzeba ogłosić nie później niż w latach 2027-28. Problem w tym, że reguły rozliczania unijnego dofinansowania w ramach PSC są tak niejasne i skomplikowane, że gubią się w nich wszyscy - od państwowych urzędów przez branżowych ekspertów po przedsiębiorców. - Konkurs CUPT może być rozstrzygnięty wiosną 2026 r. Na dostawy nowego taboru potrzeba minimum trzech lat. Nowe pojazdy pojawią się więc na rynku nie wcześniej niż w 2029 r. Wraz z uruchomieniem IV pakietu kolejowego przewoźnicy mogą mieć nowy tabor, ale nie wiadomo, czy wygrają przetargi na przewozy na liniach, na które go kupili – twierdzi Michał Beim, ekspert Instytutu Sobieskiego. Skutki mogą być opłakane. - Może dojść do kuriozalnej sytuacji. W razie przegrania przetargu przewoźnik, który otrzymał dofinansowanie na zakup taboru, będzie musiał zwrócić niemal całość otrzymanej kwoty. Takie ryzyko może wpłynąć na decyzje przewoźników o realizacji bardzo kosztownych inwestycji w zakup nowoczesnych pociągów. Jeden pojazd wieloczłonowy to koszt 40-50 mln zł. Ten, jak i inne problemy związane z wprowadzaniem IV pakietu kolejowego i liberalizacją rynku przewozów pasażerskich, mogą zahamować dynamiczny rozwój sektora w Polsce – uważa Wojciech Zdanowski, przewodniczący Rady Związku Samorządowych Przewoźników Kolejowych oraz wiceprezes Kolei Dolnośląskich. Umowy na przewozy trzeba zmienić Zapisy specyfikacji konkursowej zasiały w branży kolejowej wiele wątpliwości związanych z udziałem przewoźników w unijnym konkursie. Pytania do rządowej instytucji wysłało wielu przedsiębiorców i ekspertów. CUPT przedstawiło odpowiedzi oraz oświadczenie dotyczące nie tylko kwestii przetargowych, ale także rozliczania dotacji UE w umowach PSC. W uproszczeniu: z wyjaśnień wynika, że przewoźnicy – nawet jeśli obecnie nie mają umów PSC zawartych na bazie przetargów – mogą wystartować w bieżącym konkursie o dotację unijną. Muszą jednak wówczas umieścić w bieżących umowach klauzule gwarantujące, że w przyszłości dotowany tabor będzie można wykorzystać do świadczenia usług publicznych (bez względu na to, kto wygra przetarg), a wartość unijnego dofinansowania zostanie uwzględniona w rozliczeniach z organizatorem przewozów (szczegóły w ramce), czyli tzw. rekompensatach. Klauzule nie niwelują ryzyka CUPT informuje, że według Komisji Europejskiej dofinansowanie inwestycji taborowej z funduszy europejskich jest uwzględniane w kalkulacji rekompensaty w ramach odpisów amortyzacyjnych branych pod uwagę przy jej obliczaniu. „Innymi słowy podstawa do obliczania amortyzacji jest pomniejszana o wielkość otrzymanego dofinansowania” – twierdzi CUPT. Dlatego też Komisja Europejska wymaga wprowadzenia do umów PSC tzw. klauzul taborowych. Mają one gwarantować rozliczenie korzyści uzyskanej przez przewoźnika z tytułu dofinansowania w ramach rekompensaty otrzymywanej w okresie obowiązywania umów. Zazwyczaj są znacznie krótsze niż okres tzw. ekonomicznej używalności taboru wynoszący według KE 30-40 lat. Klauzule mogą przewidywać też warunki przeniesienia taboru współfinansowanego z funduszy europejskich do innej umowy PSC i rozliczanie w niej korzyści z dofinasowania inwestycji taborowej. W grę wchodzi również sprzedaż pociągów kupionych z dotacji UE innemu operatorowi, który będzie go wykorzystywał do realizacji innej umowy, ale w takim przypadku korzyść z nierozliczonej dotacji UE musi zostać przeniesiona przez sprzedającego tabor na jego nabywcę. Jak to zrobić? Obniżając cenę zbywanych pojazdów. Możliwe jest też przeniesienie taboru na organizatora przewozów. W tym rozwiązaniu konieczne jest jednak rozliczenie wkładu własnego przewoźnika dotychczas nierozliczonego w rekompensacie. CUPT proponuje też klauzulę przewidującą zwrot nierozliczonej dotacji na pociągi. Rządowa instytucja w oświadczeniu odnosi się także do możliwości dzierżawy taboru kupionego za unijne dotacje, przyznając, że takie rozwiązanie „wydaje się akceptowalne pod pewnymi warunkami”. Po pierwsze właściciel taboru nie może zarobić na unijnym dofinansowaniu. Czynsz dzierżawny musi skalkulować na podstawie własnego wkładu w inwestycję pomniejszonego o rekompensaty uzyskane dotychczas z tytułu świadczenia usług publicznych. Po drugie musi udostępniać tabor innym przewoźnikom w otwartej procedurze. Prezentując te rozwiązania, CUPT przestrzega jednak, że „zawsze istnieje ryzyko, iż Komisja Europejska lub inne organy UE będą miały wątpliwości co do zasadności” ich zastosowania. - W przypadku gdy umowa PSC wygaśnie przed końcem okresu ekonomicznej używalności taboru, konieczne będzie rozliczenie korzyści wynikającej z dofinansowania – np. poprzez sprzedaż taboru organizatorowi po cenie rynkowej pomniejszonej o wartość wsparcia lub udostępnienie pojazdów innym operatorom na niedyskryminujących zasadach – twierdzi Małgorzata Okularczyk-Okoń, prezes firmy Collect Consulting. W praktyce spełnienie tego warunku wcale nie jest łatwe, bo organizatorzy transportu mogą nie mieć pieniędzy na odkupienie dotowanych pojazdów od przewoźników. Zainteresowani odkupem mogą nie być też konkurenci. Wówczas unijni beneficjenci zostaną z dotowanym taborem i nierozliczonym dofinansowaniem, które może być traktowane jako niedozwolona pomoc. To zaś oznacza konieczność zwrotu dotacji, bo nie da się jej rozliczyć w inny sposób, niż świadcząc usługi publiczne. „Tabor będzie wykorzystywany do realizacji przewozów o charakterze użyteczności publicznej ujętych w umowach PSC wykonywanych przez operatorów wyłonionych zgodnie z prawem UE (w tym z tzw. czwartym pakietem kolejowym) w procedurze przetargowej” – czytamy w materiałach konkursowych CUPT. Jak startować w przetargu z dotowanym taborem CUPT zastrzega, że dysponowanie taborem przez określone przedsiębiorstwo nie może dawać mu przewagi konkurencyjnej w przetargu (postępowania muszą wykluczać taką możliwość). Innymi słowy przewoźnik, który kupił tabor z unijnym dofinansowaniem, musi skalkulować ofertę tak, jakby nie dostał wsparcia. - Przewoźnik powinien złożyć ofertę z ceną usług określoną na warunkach takich samych jak podmiot, który ma pojazdy kupione na rynku, bez dotacji UE. W razie wygrania przetargu na nową umowę PSC będzie musiał pomniejszyć cenę usług ze swojej oferty [a de facto rekompensatę żądaną od organizatora przewozów - red.] o kwotę wynikającą z rozliczenia dotacji unijnej. Jeśli natomiast przegra przetarg i nie podpisze kolejnej umowy PSC, będzie musiał przekazać tabor nowemu operatorowi albo odsprzedać organizatorowi przewozów na warunkach określonych w klauzulach – mówi Jakub Majewski, prezes Fundacji ProKolej. Jeśli przekazanie się powiedzie, pałeczkę w rozliczaniu dotacji przejmie nowy użytkownik taboru. Takie rozwiązanie nie przekonuje Patryka Wilda, eksperta z branży kolejowej, autora koncepcji budowy szprych, czyli kolei dużych prędkości planowanych przez poprzedni rząd do lotniska w Baranowie. - Możliwość złożenia oferty na warunkach rynkowych i późniejsze rozliczenie dotacji na pociągi w rekompensacie w praktyce będzie trudne do przeprowadzenia. Powoduje ryzyko, że organizatorzy przetargów będą tak określać specyfikacje, by preferować przewoźników, którym z tytułu posiadania dotowanego taboru mogą wypłacić niższą rekompensatę. Samo dysponowanie takim taborem, jeśli nie będzie go miała także konkurencja, naruszy równość szans uczestników postępowania - twierdzi Patryk Wild. Ekspert podkreśla, że rozwiązania proponowane przez CUPT przerzucają na organizatorów przewozów obowiązek kontrolowania, czy przewoźnicy mają dotowany tabor. Jego zdaniem w bieżącym naborze najlepszym rozwiązaniem byłoby wyłączenie przewoźników z grona podmiotów mogących ubiegać się o dofinansowanie europejskie i skierowanie strumienia dotacji tylko do organizatorów przewozów, czyli resortu infrastruktury i urzędów wojewódzkich albo pooli taborowych, które mogłyby udostępniać pojazdy różnym podmiotom. Podobną opinię ma Jakub Majewski. Obaj eksperci uważają jednak, że to tylko doraźnie rozwiązanie - w dodatku nie wszystkich problemów. - Kwestie rozliczenia funduszy UE w nowych umowach PSC dotyczą także finansowania z innych programów unijnych - mówi prezes Fundacji ProKolej."
Biznes,Oszustwo większe niż Amber Gold,https://www.pb.pl/oszustwo-wieksze-niz-amber-gold-1253128,2025-12-04 20:00:00,"Zapraszamy na podsumowanie i relację z pierwszej konferencji poświęconej oszustwom finansowym Scamming out! Summit. i słuchaj tego oraz wielu innych artykułów w pb.pl 530 mln zł w 2024 r. i już 340 mln zł w pierwszej połowie tego roku – tyle pieniędzy stracili Polacy wskutek oszustw finansowych. Idziemy na rekord i suma szkód spowodowanych przez scamerów zbliży się w tym roku do 700 mln zł. Tyle mówią statystyki NBP. Rzeczywista wartość strat z pewnością jest większa i może sięgać 1 mld zł. W ramach naszej akcji Scamming out przytaczamy te liczby przy każdej okazji, by uzmysławiać czytelnikom, widzom i decydentom z jak poważnym zjawiskiem mamy do czynienia. Dla porównania, wartość szkód spowodowanych przez upadłą piramidę Amber Gold to 800 mln zł. Liczba poszkodowanych w tamtej aferze to ok. 50 tys. osób, tymczasem ofiar scamu tylko w pierwszym półroczu 2025 r. było 41 tys. Średnia strata na osobę wyniosła 7 tys. zł, ale wśród poszkodowanych są osoby, które straciły setki tysięcy złotych. Walka ze scamem jest przedsięwzięciem bardzo trudnym i wymaga zaangażowania sektora publicznego, prywatnego, społecznego, świata nauki oraz mediów. Jesteśmy dumni, że udało nam się zebrać wszystkich interesariuszy w jednym miejscu – w pięknej auli starej biblioteki Uniwersytetu Warszawskiego. W ostatnią środę listopada odbył się tu pierwszy Scamming out! Summit, czyli całodniowa konferencja poświęcona oszustwom finansowym, wyłudzeniom, deep fejkom, atakom ransomware, dezinformacji i manipulacji oraz wykorzystywaniu wizerunków znanych osób do oszukańczych reklam fikcyjnych inwestycji. Udało nam się zaprosić wybitnych specjalistów z biznesu, przedstawicieli nadzoru finansowego i konsumenckiego, prokuratury i policji, ekspertów od cyberbezpieczeństwa, fejk newsów i doradztwa finansowego. Bardzo dziękujemy za obecność i dzielenie się wiedzą o zagrożeniach ze strony cyfrowej przestępczości. Ukłony kierujemy też w stronę patronów Scamming out! Summit. Jesteśmy wdzięczni władzom Uniwersytetu Warszawskiego, współorganizatora konferencji, za wsparcie merytoryczne i organizacyjne. Zapraszamy do obejrzenia relacji z Scamming out! Summit na pb.pl i Bankier.pl oraz na kanał Youtube Pulsu Biznesu, a także do przeczytania opisów czterech paneli i trzech fireside chatów: Strach przed deep fejkami ma wielkie oczy Nie ma dowodów na stosowanie deep fejków w czasie rzeczywistym. Dzisiaj większym problemem są scamy telefoniczne i fałszywe reklamy, a nie rozwiązania bazujące na AI – przekonuje Piotr Konieczny z Niebezpiecznika Cyberwojna bez fikcji. Polskie firmy na celowniku Polska znajduje się na froncie cyfrowej wojny, jednak informacje o rzekomych skutecznych atakach trzeba przyjmować z dystansem – uważają eksperci od cyberbezpieczeństwa. Fejkowe reklamy z Piotrem Kuczyńskim Przestępcy wykorzystali wizerunki Piotra Kuczyńskiego z Xeliona i Grzegorza Zalewskiego z DM BOŚ w fejkowych reklamach. Obaj eksperci opowiedzieli o bardzo przykrych konsekwencjach scamu i o bezsilności wobec brutalnego przestępstwa."
Biznes,Columbus: oferta 40 mln EUR za projekt magazynu energii,https://www.pb.pl/columbus-oferta-40-mln-eur-za-projekt-magazynu-energii-1253124,2025-12-04 19:39:19,"Propozycja zakupu udziałów, którą spółka Ruby01A zdecydowała się przyjąć, pochodzi od zewnętrznego inwestora specjalizującego się w budowie i eksploatacji dużych magazynów energii. Wartość oferty wynosi około 40 mln EUR. Spółka Columbus Energy podkreśliła jednak, że samo przyjęcie oferty nie oznacza jeszcze zawarcia wiążącej umowy – proces może teraz przejść do etapu negocjowania szczegółowych warunków, zgodnie z procedurami i wymaganiami inwestora."
Biznes,Szlachetne zdrowie na politycznym froncie,https://www.pb.pl/szlachetne-zdrowie-na-politycznym-froncie-1253123,2025-12-04 19:23:17,"Cele strategiczne oczywiście się nie zmieniają. Karol Nawrocki od początku kadencji postanowił robić wszystko, aby wysadzić w powietrze rząd Donalda Tuska, najlepiej doprowadzeniem do wyborów przedterminowych, a jeśli nie – to aby w planowych jesienią 2027 r. powróciło do władzy PiS. Rządzące konsorcjum 15 października oczywiście ma plan różniący się biegunowo – nie tylko dotrwać przy sterach przez drugą połówkę kadencji, lecz także w 2027 r. ponownie wygrać, chociaż na razie nikt nie wie, w jakiej konfiguracji partyjnej. Taktyczne chwyty w wojnie na górze przybierają formy czasami zaskakujące, przywołam dwa przykłady z ostatnich 48 godzin. Karol Nawrocki podczas szczytu Grupy Wyszehradzkiej w węgierskim Ostrzyhomiu nakazał pozbawienie w przyznanym stronie polskiej tzw. poolu tylko pięciu miejsc dziennikarskich (w bazylice rzeczywiście było bardzo ciasno) rządowej Telewizji Polskiej i wstawienie bliskiego mu Kanału Zero. Rząd natomiast ogłosił, że postępowania prokuratorskie wobec byłego premiera Mateusza M., ministra obrony Mariusza B. i ministra rolnictwa Jana Krzysztofa A. już wizerunkowo mu nie wystarczają i sejmowa większość przegłosuje wnioski o postawienie wymienionych przed Trybunałem Stanu. Obie strony werbalnie zgadzają się, że pewne obszary powinny zostać wyłączone z działań frontowych. Najważniejsze jest oczywiście bezpieczeństwo państwa, chociaż praktycznie tak nie jest. Premier do tej sfery zaliczył np. ustawę zabezpieczającą Polaków przed zagrożeniem kryptowalutowym, tymczasem prezydent ją zawetował. Właśnie zagrożeniu kryptoaferą ma być poświęcony 5 grudnia tajny punkt posiedzenia Sejmu, poprzedzający zwyczajnie głosowania budżetowe. Naiwnością okazuje się postulat objęcia premierowsko-prezydenckim porozumieniem polityki zagranicznej, Karol Nawrocki stawia wyłącznie na Donalda Trumpa, zaś Donald Tusk na szeroko pojmowaną UE. Niedawno podczas pewnej debaty usłyszałem postulat wyjęcia ze sporów również przyszłości energetyki. To sygnał, że lista dziedzin teoretycznie tak chronionych będzie się intencyjnie wydłużała. Obiektywnie i bezdyskusyjnie należy do nich ochrona zdrowia Polaków. Niestety, rozwiązywanie problemu finansowej krótkiej kołdry zdrowotnej przebiega konfrontacyjnie. Obserwujemy pojedynek na tematyczne zgromadzenia, które niby mają ten sam szczytny cel, ale istotnie różnią się w szczegółach, a co najważniejsze – mają skłóconych politycznych gospodarzy. Premier Donald Tusk 4 grudnia zorganizował szczyt „Bezpieczny Pacjent” w wielkiej sali konferencyjnej Ministerstwa Rozwoju i Technologii. Teoretyczną gospodynią była Jolanta Sobierańska-Grenda, minister zdrowia, zaś uczestniczył minister finansów Andrzej Domański oraz wielka liczba reprezentantów zdrowotnej administracji i zawodowych samorządów. Debata miała formułę tematycznej akademii, podczas której poruszono kilka ciekawych wątków, ale w oderwaniu od absolutnie najpilniejszego problemu niedomykania się planu finansowego Narodowego Funduszu Zdrowia (NFZ), a także części budżetu państwa w dyspozycji ministra zdrowia. Najważniejsza przekazana pacjentom pociecha to zapewnienie premiera, że NFZ nie jest bankrutem, przy czym pieniądze na zdrowie należy wydawać optymalnie, stąd konieczne są przesunięcia. Minister zdrowia zaś przyznała, że przez cztery miesiące w resorcie rozpoznawała problem i wkrótce przystąpi do zmian systemowych. Karol Nawrocki zwołał na 5 grudnia do Pałacu Prezydenckiego szczyt „Na ratunek ochronie zdrowia”. Na razie trudno powiedzieć, czy minister Jolanta Sobierańska-Grenda będzie fizycznie obecna, czy jedynie wyśle delegata. Ten personalny problem podczas czwartkowej wielkiej zbiórki rządowej miał ogromne znaczenie dla Zbigniewa Boguckiego, szefa prezydenckiej kancelarii, ale konkretna odpowiedź nie padła."
Biznes,Michael/Ström TFI za rok otworzy się na detal,https://www.pb.pl/michael-strom-tfi-za-rok-otworzy-sie-na-detal-1253122,2025-12-04 19:22:36,"Do końca stycznia 2026 r. Michael/Ström TFI chce przejąć Michael/Ström Obligacji Korporacyjnych FIZ od MM Prime TFI. Spór związany z tym funduszem był zresztą katalizatorem powstania Michael/Ström TFI. Do jego wybuchu Michael/Ström Dom Maklerski zgodnie współpracował przy tworzeniu obligacyjnych FIZ-ów z TFI, które dawały funduszom niezbędną „czapkę” administracyjną, zostawiając wpływ na zarządzanie aktywami domowi maklerskiemu. Uwidaczniało się to w nazewnictwie FIZ-ów, które w nazwie miały Michael/Ström. Dwa z nich zostały już przeniesione z Eques Investment TFI do Michael/Ström TFI. Transfer funduszu znajdującego się formalnie w MM Prime TFI zakończy ten proces. Michael/Ström TFI ma zaś całkowicie przejąć zarządzanie aktywami klientów w grupie Michael/Ström, a więc nie tylko pieniędzmi zgromadzonymi w funduszach, ale również portfelami asset management. - Ideą jest zbudowanie TFI będącego silną nogą grupy Michael/Ström – zaznacza Grzegorz Chłopek, prezes Michael/Ström TFI, niegdyś prezes PTE zarządzającego Nationale-Nederlanden OFE, o potem wiceprezes PKO TFI. Minimalna wpłata radykalnie spadnie Aktywa trzech FIZ-ów sygnowanych marką Michael/Ström oraz usługi asset management domu maklerskiego to obecnie 778 mln zł. - Cel, jaki sobie postawiliśmy, to osiągniecie w funduszach i usłudze asset management 5 mld zł do końca 2031 r. – informuje Grzegorz Chłopek. Niezależnie od tego w co inwestują, prawo wymaga, by minimalna wpłata do FIZ-ów stanowiła 40 tys. EUR, czyli po obecnym kursie około 170 tys. zł. Tak też było w przypadku trzech FIZ-ów sygnowanych dotychczas marką Michael/Ström. TFI chce się jednak otworzyć na mniej zasobnych klientów, otwierając specjalistyczny fundusz inwestycyjny otwarty (SFIO). - Minimalnej wartości pierwszej wpłaty nie ustanowimy na poziomie 100 zł, ale 1 tys. zł, choć innymi mechanizmami nadal będziemy zachęcali, by przychodzili do nas nieco zamożniejsi klienci – zapowiada Grzegorz Chłopek. Michael/Ström TFI jest w trakcie wyboru depozytariusza dla swojego SFIO. Jak dojdzie z nim do porozumienia, to złoży w KNF wniosek o zezwolenie na utworzenie SFIO. - Liczymy, że cała procedura uruchamiania funduszu zakończy się w czwartym kwartale 2026 r. – mówi Grzegorz Chłopek. Otwarte fundusze obligacji Michael/Ström SFIO ma mieć cztery subfundusze. Trzy z nich będą inwestować na rynku obligacji, tylko jeden będzie angażował się w rynek akcji, ale nie będą one mogły przekroczyć 50 proc. aktywów funduszu. Pozwoli to zachować TFI obligacyjny charakter grupy wykreowany przez dom maklerski, specjalizujący się w emisjach obligacji korporacyjnych. - Grupa Michael/Ström wyrosła na obligacjach, a polskie społeczeństwo nie jest przygotowane do inwestowania w inny sposób. Mamy za sobą kilka lat hossy na giełdach, a pieniądze nadal płyną wyłącznie na rynek obligacji – komentuje Grzegorz Chłopek. 47,6 proc. Taki udział w rodzimym rynku funduszy mają rozwiązania bazujące na instrumentach dłużnych. Udział funduszy akcji to 11 proc. Pierwszy z subfundszy SFIO będzie subfunduszem polskich obligacji krótkoterminowych, zarówno skarbowych, jak i korporacyjnych. Specjalizacją drugiego będą obligacje dużych polskich spółek. Trzeci również będzie inwestował w papiery korporacyjne – mniej więcej pół na pół w polskie i zagraniczne. SFIO uzupełni subfundusz absolutnej stopy zwrotu. Będzie oparty na autorskim modelu zarządzania Grzegorza Chłopka, Bazuje on na porównaniu wartości premii za ryzyko rynku na rynku akcji względem obligacji na podstawie historycznej wyceny akcji względem wartości księgowej spółek. W sprzyjających warunkach akcje będą mogły stanowić połowę aktywów tego subfunduszu. Natomiast obligacje będą mogły stanowić nawet 100 proc. aktywów. Grzegorz Chłopek nie ujawnia jeszcze wysokości opłat za zarządzanie subfunduszami SFIO. Deklaruje jednak, że TFI stawia na aktywne zarządzanie i success fee, czyli opłatę zależną od wyników. Benchmarki subfunduszy będą składały się ze wskaźnika POLSTR (ma zastąpić WIBOR) powiększonego o marżę. Ta ostatnia będzie różna dla każdego z subfunduszy."
Biznes,Deflacja zmusi Pekin do łagodniejszej polityki monetarnej,https://www.pb.pl/deflacja-zmusi-pekin-do-lagodniejszej-polityki-monetarnej-1253121,2025-12-04 19:21:39,"Chiny sygnalizują bardziej zdecydowane wspieranie konsumpcji. Jednak to rozwój technologii i samowystarczalność będą priorytetem dla Komunistycznej Partii Chin na najbliższe pięć lat. Wzrost PKB w przyszłym rok jeszcze długo bez konkretów Gospodarka Państwa Środka jest na dobrej drodze do osiągnięcia tegorocznego celu wzrostu PKB na poziomie około 5 proc. Większość doradców ekonomicznych chińskich władz, ankietowanych przez Reutersa, zachęca decydentów do podtrzymania tego tempa w 2026 r. - Nowy pięcioletni plan, który zostanie zaprezentowany na posiedzeniu Ogólnochińskiego Zgromadzenia Przedstawicieli Ludowych [parlamentu - red.] w marcu przyszłego roku, nie wyznaczy konkretnego celu wzrostu gospodarczego na lata 2026–30. Będzie to stanowić kontynuację praktyki stosowanej przy poprzednich planach, a także stanowi polityczne zabezpieczenie dla decydentów – mówi Krzysztof Karwowski, ekspert ds. Chin z Instytutu Nowej Europy (INE). W rządowej strategii do 2035 r. napisano, że Chiny potrzebują średniego rocznego wzrostu na poziomie 4,17 proc. w ciągu następnej dekady, aby podwoić PKB na mieszkańca do 20 tys. USD w porównaniu z poziomem z 2020 r., co – jak zaznaczono - byłoby kamieniem milowym oznaczającym awans do grona krajów średnio rozwiniętych. Deflacja nie ustąpi. Konieczne poluzowanie polityki monetarnej - Nierówności w poszczególnych sektorach pogłębiły się w tym roku, ponieważ produkcja przemysłowa przewyższa popyt. Presja deflacyjna nadal się utrzyma, a w przyszłym roku kolejne miesiące będą przynosiły naprzemiennie spadki lub niewielkie wzrosty cen - mówi ekspert INE Morgan Stanley prognozuje, że chińska gospodarka może wyjść z deflacji dopiero w 2027 r. Aby pobudzić gospodarkę Pekin luzuje dotychczasowe sztywne zasady. W maju Ludowy Bank Chin obniżył roczne i pięcioletnie stopy procentowe dla kredytów hipotecznych o 10 pkt bazowych, ustalając je odpowiednio na poziomie 3 i 3,5 proc. Analitycy Citi spodziewają się, że chiński bank centralny w przyszłym roku będzie kontynuował łagodzenie polityki pieniężnej, a coroczna Centralna Konferencja Pracy Gospodarczej, która odbędzie się w I połowie roku, wyznaczy kierunek rządowego wsparcia dla rynku nieruchomości. Pekin będzie dalej wspierać konsumpcję. Efekty nie przyjdą szybko Zgodnie z wytycznymi, które zostały zaprezentowane w październiku, chińscy przywódcy zobowiązali się do znacznego zwiększenia udziału konsumpcji gospodarstw domowych w krajowym PKB w ciągu najbliższych pięciu lat. Według Narodowego Biura Statystycznego wskaźnik ten wynosi około 40 proc., podczas gdy w Stanach Zjednoczonych jest to 70 proc. - Dla chińskich władz konsumpcja wciąż stanowi niewykorzystany potencjał, który mógłby wzmocnić odporność gospodarki na wstrząsy zewnętrzne. Kolejne pięć lat może jednak nie wystarczyć, by zobaczyć wymierne efekty – uważa Krzysztof Karwowski."
Biznes,Cudzoziemcy coraz mocniej zadłużają się w bankach,https://www.pb.pl/cudzoziemcy-coraz-mocniej-zadluzaja-sie-w-bankach-1253120,2025-12-04 19:20:55,"W Polsce pracuje obecnie 1,1 mln cudzoziemców. Według danych GUS to o 5,5 proc. więcej niż rok wcześniej. Na rynku kredytowym i pożyczkowym pojawia się coraz więcej obcokrajowców, zaciągających zobowiązania. W bazach Biura Informacji Kredytowej (BIK), zarówno w sektorze bankowym, jak i pożyczkowym jest ich obecnie 321 tys. Przeważającą część (227 tys.) stanowią Ukraińcy, 31 tys. to Białorusini (31 tys.), a 63 tys. to pozostałe nacje. Obecnie portfel kredytów udzielonych obcokrajowcom przez sektor bankowy i pożyczkowy jest wart niemal 29 mld zł i systematycznie rośnie. W większości to są kredyty mieszkaniowe, które stanowią 82 proc. wszystkich udzielonych pod względem wartości. 14 proc. to kredyty gotówkowe. Rośnie udział hipotek obcokrajowców - Obserwujemy systematycznie rosnący udział obcokrajowców w udzielonych kredytach mieszkaniowych ogółem. W tej chwili zbliżamy się do prawie 10 proc. wartości udzielonych kredytów. W przypadku gotówkowych to ok. 2,5 proc. – mówi Sławomir Grzybek, dyrektor Business Intelligence w Biurze Informacji Kredytowej. Od stycznia do końca października banki sprzedały obcokrajowcom kredyty na kwotę 11,63 mld zł, w tym 7,65 mld zł to hipoteki (wzrost o 42 proc. r/r), 2,57 mld zł - kredyty gotówkowe (wzrost o 46 proc. r/r), a 1,42 mld zł pozostałe (wzrost o 57 proc. r/r). Cudzoziemcy decydują się na wyższe kwoty kredytów mieszkaniowych niż Polacy. To średnio odpowiednio 513 tys. zł i 449 tys. zł. - To zaskakujące, ponieważ jeśli większość obcokrajowców to Ukraińcy, a oni raczej wykonują prostsze zawody, to spodziewałbym się, że średnie kwoty będą niższe, a tymczasem są zbliżone do tych, na które decydują się Polacy. Natomiast są inne nacje, które mocno podbijają średnie kwoty udzielonego kredytu mieszkaniowego. W przypadku Białorusinów to ok. 600 tys. zł, a najwyższe pod względem wartości kredyty hipoteczne w Polsce zaciągają obecnie Hindusi – mówi Sławomir Grzybek. Kredytobiorcy młodsi i głównie z dużych miast Obcokrajowcy to zdecydowanie młodsi klienci banków niż polscy kredytobiorcy – 34 proc. jest w przedziale wiekowym 25-34 lat i tyle samo w przedziale 35-44 lata. W przypadku polskich kredytobiorców jest to odpowiednio 16 proc. i 24 proc. Zamieszkują też głównie największe aglomeracje, tam gdzie jest stała praca. Najwięcej – ponad 40 proc. żyje w miastach powyżej 500 tys. mieszkańców. Jakość udzielonych kredytów mieszkaniowych dla Ukraińców i Białorusinów jest oceniana przez bankowców bardzo wysoko, ale trzeba pamiętać, że to jest świeży portfel kredytowy. Kredyty mieszkaniowe udzielone innym nacjom mają wyższą szkodowość. W przypadku kredytów gotówkowych rzetelność spłat przez Polaków, Ukraińców i Białorusinów jest porównywalna (ok. 9 proc.), natomiast szkodowość pozostałych nacji jest znaczna – to ponad 25 proc. Rynek hipotek na plusie mimo braku rządowego wsparcia Sprzedaż kredytów mieszkaniowych w latach 2018-19 sięgała 5-6 mld zł miesięcznie. Wraz z pandemią i drastycznym spadkiem stóp procentowych wzrosła do 8 mld zł, ale po wybuchu wojny w Ukrainie, której pokłosiem była wysoka inflacja i wzrost stóp zanurkowała. Sytuację odmienił rządowy program Bezpieczny kredyt 2 proc. z 2023 r., który podbił sprzedaż do 10 mld zł miesięcznie. Obecnie perspektywa dalszej obniżki stóp procentowych ponownie wzmacnia sprzedaż hipotek. - W ostatnich miesiącach sprzedaje się ok. 10 mld zł kredytów mieszkaniowych miesięcznie. Prawie 11 mld zł było w październiku. Jest to więcej, niż w czasie kulminacji i piku sprzedaży związanej z programem Bezpieczny kredyt 2 proc. Zbliżamy się do 25 tys. nowych umów kredytowych podpisywanych miesięcznie. Portfel kredytowy rośnie. W ciągu niecałych ośmiu lat zwiększył się z 415 mld zł do 540 mld zł - mówi Sławomir Grzybek. Kredyty na ponad 500 tys. to już połowa sprzedaży Choć wartościowo portfel rośnie, liczba kredytobiorców pozostaje stabilna i wynosi obecnie 3,7 mln. Systematycznie zwiększa się natomiast średnia kwota udzielonego kredytu – z 250 tys. w 2018 r. do 420 tys. zł na koniec października. - Połowa wartości sprzedaży w tym roku to są kredyty na ponad 500 tys. zł. Największą popularnością cieszą się kwoty powyżej 600 tys. - dynamika rok do roku to ponad 50 proc. Kredyty, które dominowały w programie bezpiecznym Kredyt 2 proc., tj. na kwoty 400-50 zł pozostają stabilne – mówi Sławomir Grzybek. Większość kredytów mieszkaniowych zaciągają osoby młode. Średnia wieku to 36 lat. Osoby dojrzałe 40+, 45+, stanowią około jedną czwartą nowych kredytobiorców. - Najwięcej kredytów mieszkaniowych sprzedaje się w aglomeracjach największych miast. Tam też jest największa dynamika sprzedaży - 20 proc. r/r. W każdej kategorii wielkości miejscowości nastąpił wzrost średniej kwoty udzielonego kredytu – mówi Sławomir Grzybek."
Biznes,Kto i ile straci na przymusowych etatach? Mamy wyliczenia,https://www.pb.pl/kto-i-ile-straci-na-przymusowych-etatach-mamy-wyliczenia-1253118,2025-12-04 18:05:50,"4 grudnia Stały Komitet Rady Ministrów (SKRM) przyjął projekt nowelizacji ustawy o Państwowej Inspekcji Pracy (PIP), który zakłada zamienianie umów cywilnoprawnych w umowy o pracę – podało w komunikacie Ministerstwo Rodziny, Pracy i Polityki Społecznej, kierowane przez polityczkę Lewicy Agnieszkę Dziemianowicz-Bąk i będące autorem projektu. Resort napisał, że projekt trafi teraz na posiedzenie Rady Ministrów. Jednak z nieoficjalnych informacji płynących od jednego z ministrów wynika, że SKRM projektu... nie przyjął i nie rekomenduje jego przyjęcia Radzie Ministrów. Staramy się ustalić, jak jest naprawdę, bo nie ma jeszcze oficjalnych informacji z SKRM. Pewne jest zaś, że w koalicji rządzącej toczy się ostry polityczny bój o ten projekt. 4 grudnia klub Trzeciej Drogi (PSL i PL2050) poinformował, że w parlamencie nie poprze tego projektu. Sceptyczna jest też Koalicja Obywatelska. Z naszych informacji wynika, że Lewica stawia sprawę na ostrzu noża i grozi wyjściem z koalicji, jeśli projekt zostanie zablokowany. Organizacje przedsiębiorców apelują W swoim komunikacie resort pracy podał, że inspektorzy PIP zyskają uprawnienie do przekształcania umów cywilnoprawnych w umowy o pracę, gdy relacja firmy z zatrudnionym wskazuje, że de facto łączy ich stosunek pracy (wykonywanie zlecenia pod kierownictwem i nadzorem pracodawcy). Nie wiadomo, czy SKRM zaakceptował krytykowane przez biznes oraz inne ministerstwa regulacje o natychmiastowym wykonaniu decyzji inspektora pracy i wstecznym działaniu jego decyzji (projekt mówił o jednym roku). W komunikacie MRPiPS nie ma o tym mowy. Nie uzyskaliśmy jeszcze z resortu pracy odpowiedzi na nasze pytania. Organizacje przedsiębiorców proszą rząd o nieprzyjmowanie tych pomysłów i ostrzegają, że zachwieją rynkiem pracy i zabiją umowy B2B, zlecenia i o dzieło. Resort pracy twierdzi, że zmiany mają na celu obronę pracowników wypychanych na tzw. śmieciówki. Uważa, że koszty reformy poniosą tylko pracodawcy. Zapytaliśmy o to eksperta - okazuje się, że uważa, że propozycje MRPiPS boleśnie uderzą po kieszeni nie tylko firmy, ale także pracowników. Lekarz miałby dużo mniej na rękę Najnowsza wersja projektu MRPiPS, skierowana na SKRM 4 grudnia, przewidywała, że decyzja inspektora pracy o zamianie śmieciówki w umowę o pracę będzie skutkować na przyszłość i wstecz. W pierwszym przypadku firma od razu musiałaby zatrudnionego traktować jak pracownika, czyli płacić odpowiednie podatki i składki (m.in. na ZUS). Musiałaby też zapłacić zaległe podatki i składki. Pierwotnie resort pracy chciał, by decyzja PIP oddziaływała pięć lat wstecz, potem skrócił to do trzech lat, a obecnie proponuje jeden rok. Nasz ekspert dla poglądowych wyliczeń przyjął okres trzech lat. Wziął pod uwagę sytuację przeciętnego lekarza zatrudnionego w szpitalu na umowę B2B (ok. 80 proc. lekarzy jest na działalności gospodarczej) oraz studenta do 26 roku życia, pracującego na umowę zlecenie. - Należy założyć, że pracodawcy po przekształceniu umowy cywilnoprawnej w etat w większości przypadków nie będą chcieli ponosić wyższych kosztów zatrudnienia, czyli będą zainteresowani utrzymaniem poprzedniego wynagrodzenia pracownika. Przeanalizujmy sytuację na przykładzie lekarza na B2B będącego na 14 proc. ryczałcie. Gdy wystawia szpitalowi comiesięczną fakturę na 10 tys. zł, to dostaje na rękę 6,3 tys. zł. Jeżeli znajdzie się na umowie o pracę, to szpital chcący utrzymać swój koszt 10 tys. zł da mu brutto 8,3 tys. zł, bo musi jeszcze zapłacić składki na ZUS. Wtedy lekarz na rękę dostawałby ok. 5,9 tys. zł. Uzyskiwałby więc - po przekształceniu B2B w etat - ponad 300 zł mniej. Natomiast lekarz wystawiający fakturę na 20 tys. zł zarabia na rękę ok. 14,9 tys. zł. Gdy zostanie przeniesiony na etat - decyzją inspektora pracy - to szpital utrzymujący tę kwotę wypłacałby mu netto ok. 10,8 tys. zł. To oznacza, że taki lekarz byłby miesięcznie stratny na kwotę ok. 4,1 tys. zł na rękę – wylicza Piotr Juszczyk, główny doradca podatkowy w inFakt. Dodaje, że w przypadku faktury wystawianej na 30 tys. zł lekarz, po przeniesieniu go na etat, zarabiałby mniej aż o ok. 7,7 tys. zł, niż gdyby był na B2B. - Jak widzimy, im wyższa faktura, tym większa będzie różnica przy umowie o pracę. Przy fakturze wystawianej na 20 tys. zł miesięcznie straty lekarza sięgałyby 50 tys. zł rocznie, przy założeniu, że szpital chciałby zachować swój koszt jego zatrudnienia. Natomiast z drugiej strony, gdyby szpital chciał utrzymać poziom zarobków netto tego lekarza, to rocznie ponosiłby koszty wyższe o ok. 50 tys. zł – tłumaczy Piotr Juszczyk. Zaznacza, że w przypadku lekarza wystawiającego fakturę na 20 tys. zł, gdyby decyzja inspektora pracy działała trzy lata wstecz, to szpital musiałby dopłacić ok. 150 tys. zł zaległych składek. Lekarski przykład można przyłożyć także do innych branż. Studenci też dostaliby mniej Ekspert wyjaśnia sytuację także na przykładzie studenta do 26 roku życia będącego na umowie zlecenia. Podkreśla, że ani pracodawca, ani student do 26 roku życia nie opłacają składek na ZUS ani podatku do 85,5 tys. zł przychodu. Oznacza to że kwota netto studenta jest równa kwocie brutto. - Po przekwalifikowaniu umowy zlecenia studenta na etat dojdą składki na ZUS dla stron. Student na umowie zlecenia, z kwotą brutto 5 tys. zł miesięcznie, dostaje na rękę tyle samo, czyli 5 tys. zł. Po przerzuceniu go na etat przy 5 tys. zł brutto dostawałby 3,9 tys. zł, czyli o ok. 1 tys. zł mniej. Natomiast student na zleceniu, z kwotą 10 tys. zł brutto, po trafieniu na umowę o pracę otrzymywałby do ręki ok. 7,8 tys. zł, czyli traciłby ok. 2,1 tys. zł w porównaniu do tego, ile dostawałby na umowie zlecenia – podaje Piotr Juszczyk. Wskazuje, że dla pracodawcy, przy zachowaniu 5 tys. zł brutto, koszt miesięczny składek wynosiłby 1024 zł, a przy 10 tys. zł brutto koszt składek byłby 2048 zł. - Po przekształceniu umowy, pracodawca za trzy lata wstecz musiałby za studenta dopłacić 36,9 tys. zł składek przy kwocie 5 tys. zł brutto i 73,7 tys. zł przy kwocie 10 tys. zł brutto – wylicza Piotr Juszczyk."
Biznes,Ponad 200 tys. akcji Benefit Systems na sprzedaż w ramach ABB,https://www.pb.pl/ponad-200-tys-akcji-benefit-systems-w-abb-1253117,2025-12-04 18:04:19,"Ostateczna liczba akcji sprzedawanych zostanie ogłoszona wraz z ceną sprzedaży akcji po zamknięciu księgi popytu. Podmiotem odpowiedzialnym za plasowanie akcji jest Santander Bank Polska - Santander Biuro Maklerskie wraz z Banco Santander,, działający jako wyłączny globalny koordynator oraz prowadzący księgę popytu w związku z ABB. ABB rusza natychmiast i może zakończyć się w każdej chwili Z komunikatu spółki wynika, że sprzedaż kierowana jest wyłącznie do wybranych inwestorów instytucjonalnych, zgodnie ze standardową formułą ABB stosowaną przy szybkich ofertach na rynku wtórnym. Proces rozpoczyna się natychmiast i może zostać zakończony w dowolnym momencie, w zależności od poziomu zainteresowania inwestorów. Sprzedający zastrzegł sobie prawo do zmiany warunków transakcji, przesunięcia jej w czasie lub całkowitego odwołania. Fundacja Drzewo i Jutro należy do założyciela Benefit Systems, Jamesa Van Bergha, oraz jego żony Agnieszki Van Bergh. Decyzja o sprzedaży pakietu wpisuje się w zapowiadany wcześniej plan stopniowego wycofywania się założyciela z akcjonariatu. Jak podano, ma ona umożliwić fundatorom pełne skoncentrowanie się na działalności charytatywnej prowadzonej przez organizację. Sprzedaż akcji ma wesprzeć rozwój działań społecznych fundacji Fundacja prowadzi projekty związane m.in. z edukacją, integracją społeczną, wsparciem osób zagrożonych wykluczeniem oraz ochroną środowiska. Według deklaracji Agnieszki i Jamesa Van Berghów sprzedaż akcji ma zwiększyć skalę realizowanych inicjatyw i umożliwić rozwój nowych przedsięwzięć społecznych. W komunikacie podano również, że sprzedający zobowiązał się przez 90 dni od rozliczenia transakcji nie sprzedawać pozostałych akcji Benefit Systems – o ile po ABB fundacja będzie jeszcze jakiekolwiek posiadać. Zastrzeżenie to obejmuje standardowe wyjątki stosowane przy tego typu transakcjach."
Biznes,"Francja wyprzedza Niemcy w technologiach przyszłości, Polska patrzy i naśladuje",https://www.pb.pl/francja-wyprzedza-niemcy-w-technologiach-przyszlosci-polska-patrzy-i-nasladuje-1253116,2025-12-04 17:57:00,"W niekończącym się strumieniu informacji agencyjnych dwie przykuły wczoraj moją uwagę. Niemcy: lider stowarzyszenia przemysłowego BDI mówi, że kraj upada, a rząd niewiele z tym robi. Francja: spółka biotechnologiczna Abivax jest najmocniej rosnącą europejską firmą w indeksie Stoxx 600 i zbliża się do opracowania leku na chorobę Crohna. Wyłapałem te dwie informacje, bo mam już w głowie schemat myślowy. Niemcy były liderem epoki przemysłowej, ale to Francja będzie europejskim liderem epoki cyfrowej. Wiadomo, że człowiek dopasowuje obserwowane informacje do swoich schematów, przypadkowym wydarzeniom nadaje wyimaginowane interpretacje. Spróbuję mimo wszystko pokazać, że ta teza ma głębszy sens. Francja rzeczywiście wysuwa się na czoło europejskiej innowacyjności w nowych technologiach. My zaś, w Polsce, zaczynamy stosować instrumenty, które Francja wykorzystywała. Francja od lat prowadzi przemyślaną politykę nastawioną na znaczące wzmocnienie inwestycji finansowych w przełomowe technologie. W 2019 roku ekonomista Philippe Tibi przygotował raport, który wskazywał, że mimo dużej liczby technologii i start-upów Francja i Europa nie mają zdolności finansowania i skalowania tych przedsięwzięć. W reakcji na to prezydent Macron zaprosił do Pałacu Elizejskiego największych francuskich inwestorów instytucjonalnych (ubezpieczycieli jak AXA, banki jak BNP Paribas). Uzyskał od nich zobowiązanie, że przeznaczą część swoich gigantycznych aktywów na fundusze technologiczne akredytowane przez rząd. I tak się stało. Stworzony został program o wielkości 10 mld euro przeznaczony na skalowanie technologii przyszłości. Te inwestycje zaczynają przynosić skutki. W tym roku Francja po raz pierwszy miała więcej potencjalnych jednorożców na znanej liście Tech Tour 50, na której szwajcarski think tank zbiera najbardziej obiecujące według inwestorów europejskie firmy technologiczne, niż Niemcy i Wielka Brytania. Od kilku lat Francja wyprzedza Niemcy pod względem stopy inwestycji venture capital, czyli funduszy zasilających w kapitał małe i średnie firmy technologiczne. Francja ma jedną z najwyższych w Europie i systematycznie rosnącą stopę ogólnych inwestycji gospodarczych w badania, rozwój i oprogramowanie. Stopa ta przekracza 5 proc. PKB, a dla porównania w Niemczech wynosi 3,9 proc., we Włoszech 2,9 proc., a w Polsce 1,5 proc. To z programu Tibiego wyrósł Mistral, jeden z niewielu europejskich twórców dużych modeli językowych, którzy rzucają rękawicę amerykańskim liderom. W środę Mistral wypuścił na rynek swoje nowe modele, które zbierają doskonałe recenzje. Spółka przekonuje, że są to najlepsze modele open source na rynku, bijące wydajnością chińskie modele Deep Seek. Są też dużo tańsze w działaniu niż podobne produkty amerykańskie. Są już implementowane w największych międzynarodowych korporacjach. W dziedzinie przełomowych technologii cyfrowych Francja ma wiele firm konkurujących na poziomie międzynarodowym. Należą do nich m.in. Pasqual - producent procesorów kwantowych, Aqemia – spółka łącząca fizykę kwantową z AI do odkrywania leków, LightOn - pierwszy europejski startup GenAI, który zebrał kapitał z europejskiej giełdy, czy wielki koncern Thales – lider w patentach na AI dla systemów krytycznych (m.in. dla wojska). Intrygujące jest to, że Francja ma mimo wszystko znacznie mniej zgłaszanych patentów niż Niemcy. Zarówno ogółem, jak też w przeliczeniu na mieszkańca. Z danych Europejskiego Urzędu Patentowego wynika, że w 2024 r. Niemcy zarejestrowały 15,5 tys. patentów, Francja 6,7 tys., Włochy 3,7 tys., a Polska tylko 0,2 tys. To może pokazywać, że Francuzi osiągnęli swój cel i zyskali zdolność lepszego skalowania technologii: z mniejszej ilości tworzonych technologii wyciągają więcej szans biznesowych. Polska próbuje naśladować plan Tibiego. To na tej architekturze oparty jest ogłoszony niedawno plan Innovate Poland, w ramach którego Polski Fundusz Rozwoju, Bank Gospodarstwa Krajowego i parę innych instytucji wyłożą 4 mld zł, licząc na duże współfinansowanie przez sektor prywatny. Program ma być funduszem funduszy inwestujących w skalowanie nowoczesnych technologii, a także udzielać akredytacji inwestorom, zwiększając tym samym zaufanie do rynku. Na razie plan jest przyjęty z rezerwą w sektorze finansowym, ale instytucje państwowe starają się przekonać firmy prywatne do uczestnictwa, trochę tak jak Emmanuel Macron przekonywał we Francji sześć lat temu. Można trzymać kciuki za to, żeby program powiódł się tak jak oryginał."
Biznes,Ceny mieszkań nie pędzą już w górę. To zasługa dużej podaży,https://www.pb.pl/ceny-mieszkan-nie-pedza-juz-w-gore-to-zasluga-duzej-podazy-1253115,2025-12-04 17:46:00,"Mieszkania drożały w październiku wolniej niż we wrześniu. Pokazujący tę dynamikę indeks urban.one, opracowywany przez Cenatorium dla „Pulsu Biznesu” i portalu Bankier.pl, urósł w październiku w skali kraju o 0,24 pkt w porównaniu z wrześniem i sięgnął 117,76 pkt. Dla porównania, wzrost w poprzednim miesiącu był prawie dwukrotnie wyższy, bo o 0,45 pkt. Warszawa i metropolie poniżej średniej Jeszcze wolniej niż w skali całego kraju drożały mieszkania w stolicy. Indeks urban.one liczony dla Warszawy wzrósł zaledwie o 0,08 pkt, a we wrześniu było to 0,38 pkt. W pozostałych metropoliach ruch w górę wyniósł 0,07 pkt vs 0,71 pkt miesiąc wcześniej. Wskaźnik dla cen działek budowlanych poszedł w górę o 0,19 pkt, podczas gdy miesiąc wcześniej 0,41 pkt. Eksperci rynku nieruchomości współpracujący z Cenatorium zmienili też swoje prognozy na kolejne pół roku – już połowa z nich wierzy w obniżki cen w nadchodzących miesiącach, a niemal jedna trzecia w ich stabilizację. Miesiąc wcześniej proporcje były odwrotne - więcej opowiadało się za stabilizacją, a mniej za obniżkami. Pozostali przewidywali podwyżki. Zwiększył się też od września do października udział przewidujących zwiększenie sprzedaży (z 22 na 50 proc.), a zmniejszyła grupa prognozująca jej stabilizację (z 66 na 40 proc.). Jest stabilizacja, bo popyt trafia na dużą ofertę – Popyt na mieszkania rośnie dynamicznie, a liczba wniosków kredytowych jest czterokrotnie wyższa niż w 2022 r. Wzrost zdolności kredytowej klientów stymuluje popyt na rynku pierwotnym oraz wtórnym. Deweloperzy notują wyższe wolumeny transakcji. Ceny mieszkań się ustabilizowały, bez gwałtownych zmian mimo rosnącego zainteresowania, co daje kupującym przestrzeń negocjacyjną – mówi Małgorzata Wełnowska, starszy analityk ds. rynku nieruchomości. Według Tomasza Błeszyńskiego, doradcy rynku nieruchomości, na stabilizację cen wpływa fakt, że deweloperzy działają ostrożniej i starają się lepiej dopasować ofertę do realnego popytu. Najnowsze dane z rynku podane przez Otodom pokazują, że na obecną stabilizację cen wpływa też dostępność mieszkań w ofercie deweloperów. Według portalu od stycznia do listopada 2025 r. na siedmiu głównych rynkach sprzedano 36,2 tys. lokali, przy jednoczesnym wprowadzeniu do sprzedaży 39,8 tys. nowych. W efekcie na koniec listopada klienci mieli do dyspozycji 61,3 tys. mieszkań oferowanych przez deweloperów w największych miastach, a wraz z rezerwacjami łącznie ponad 67,8 tys. – Wysoka dostępność oferty pełniła w 2025 r. funkcję stabilizującą i była swoistą kotwicą rynkową. Kupujący mieli z czego wybierać, co pozwoliło na wzrost sprzedaży bez wywoływania gwałtownej presji cenowej. To jeden z paradoksów tegorocznej sytuacji: rynek był aktywny, ale jednocześnie stabilny – mówi Katarzyna Kuniewicz, dyrektorka badań rynku Otodom. Ceny ofertowe zmienne są W porównaniu z wrześniem w październiku ofertowe ceny mieszkań wzrosły w Warszawie na rynku pierwotnym o 0,8 proc. a na rynku wtórym o 1,3 proc., w Krakowie odpowiednio o 1,1 proc. i o 0,5 proc., a w Poznaniu o 1,5 proc. oraz 0,9 proc. W Gdańsku zaobserwowano wzrosty o 0,9 proc. na obu rynkach. W Gdyni ceny ofertowe mieszkań z rynku pierwotnego spadły o 3 proc., podczas gdy na rynku wtórnym wzrosły o 1,2 proc., a w Łodzi odwrotnie – ceny nowych mieszkań obniżyły się o 1,6 proc. przy jednoczesnym wzroście cen na rynku wtórnym o 1,7 proc. – Wzrost cen ofertowych można powiązać z ostatnimi obniżkami stóp procentowych, które mogły zachęcić sprzedających do podniesienia cen i tym samym osiągnięcia wyższych zysków ze sprzedaży mieszkań – mówi Małgorzata Wełnowska. Ceny działek i domów jednorodzinnych w III kwartale 2025 r. nieznacznie wzrosły w porównaniu z II kwartałem. Jedynie w Krakowie zaobserwowano przecenę gruntów pod budownictwo jednorodzinne o 1,5 proc."
Biznes,Pomysł na OKI cieszy rynek. Limity na zagranicę nie odstraszają,https://www.pb.pl/pomysl-na-oki-cieszy-rynek-limity-na-zagranice-nie-odstraszaja-1253114,2025-12-04 17:35:54,"Minister finansów i gospodarki Andrzej Domański zaprezentował projekt ustawy o osobistych kontach inwestycyjnych (OKI). Wynika z niego, że będzie można mieć ich kilka – np. w TFI czy domu maklerskim – choć będzie pewien okres przejściowy. Do końca 2027 r. będzie można mieć tylko jedno. Kwestia tego, czy będzie można mieć jedno czy więcej OKI była dotychczas niewiadomą. Ile na OKI bez podatku? Limit całkowitego zwolnienia podatkowego będzie jednak dotyczył maksymalnie 100 tys. zł aktywów na wszystkich OKI razem wziętych (w przypadku lokat bankowych i obligacji detalicznych skarbu państwa będzie to 25 tys. zł). Reszta będzie objęta podatkiem od aktywów, który samodzielnie trzeba będzie rozliczyć w urzędzie skarbowym między 15 marca a 31 maja. Zawarty w projekcie ustawy mechanizm ustalania podatku od aktywów odbiega od tego, co pierwotnie zapowiadał Andrzej Domański, minister finansów i gospodarki. Prezentując koncepcję OKI, mówił, że podatek od aktywów ma być iloczynem tzw. podatku Belki i rocznej stopy wolnej od ryzyka. Tą ostatnią miała być rentowność rocznych lub trzyletnich obligacji skarbowych. Ostatecznie stanęło na rozwiązaniu prostszym, iloczynie podatku Belki i głównej stopy procentowej NBP. Proponowany w projekcie podatek od aktywów to 19 proc. stopy referencyjnej NBP obowiązującej w dniu 31 października roku poprzedzającego rok podatkowy, nie mniej jednak niż 0,1 proc. W praktyce oznacza to, że gdyby OKI istniały w ciągu ostatniego niemal ćwierćwiecza, podatek od aktywów nie przekraczałby 1,5 proc. OKI mają rozpędzić krajowy rynek kapitałowy, zagranica z limitami Potwierdziły się przy tym nasze informacje o tym, że OKI będą objęte limitem inwestycji zagranicznych – całkowitym w przypadku OKI w domach maklerskich i 30 proc. w przypadku funduszy. Formalnie ograniczenie inwestycji zagranicznych na OKI rozwiązano zapisami o notowaniach na rynku regulowanym i denominowaniu w złotych papierów wartościowych objętych OKI (domy maklerskie) lub objęciu zwolnieniem podatkowym tylko tych funduszy, których polityka inwestycyjna przewiduje, że co najmniej 70 proc. aktywów jest przedmiotem obrotu na rynku regulowanym oraz jest denominowane w złotych. W praktyce jedynym rynkiem regulowanym z instrumentami denominowanymi w złotych jest GPW. - Z perspektywy klienta nie jest to idealne rozwiązanie – ogranicza możliwość dywersyfikacji globalnej, silnego trendu, który obserwujemy wśród naszych klientów od kilku lat. Jednak od początku głównym celem budowy OKI była próba stworzenia nowego typu rachunku, który oferując benefity podatkowe, byłby w stanie zachęcić Polaków do inwestowania na dużą skalę w polskie przedsiębiorstwa i projekty i tym samym umożliwiałby częściową konwersję depozytów gospodarstw domowych w bankach - obecnie jest to około 1 bln zł - na inwestycje w polską gospodarkę. Celem OKI nie było więc jakieś ogólne zmniejszenie obciążeń podatkowych związanych z inwestowaniem na rynkach giełdowych, lecz próba stworzenia platformy do budowy kapitału lokalnego – komentuje Maksymilian Skolik, dyrektor biura maklerskiego mBanku. Zwraca on uwagę, że problem transferu oszczędności z państw europejskich do Stanów Zjednoczonych, gdzie finansowany jest rozwój gospodarki amerykańskiej, nie europejskiej, został już dostrzeżony i był przedmiotem dyskusji chociażby w raporcie Mario Draghiego. - Z tego punktu widzenia OKI mają więc zapewnić mobilizację kapitału inwestowanego w polskie przedsiębiorstwa i innowacje, które pozwolą w kolejnych latach utrzymać wysokie tempo wzrostu gospodarki polskiej i jednocześnie przyczynią się do szybszego tempa budowy lokalnego kapitału – twierdzi Maksymilian Skolik. Cel OKI: zachęcić do inwestowania - Inicjatywa wprowadzenia OKI wydaje się interesująca. Pytanie, czy prezydent podpisze taką ustawę. Jeśli chodzi o limit inwestycji zagranicznych, to tego typu regulacje nie są czymś nadzwyczajnym. Pomysłodawcom OKI zależy jednak na rozwoju polskiego rynku. Nam również dlatego ten zapis nie będzie przeszkadzał, choć część inwestorów będzie trzymać pieniądze w produktach, które nie kwalifikują się do OKI – dodaje Sebastian Buczek, prezes Quercus TFI. Tomasz Stadnik, prezes TFI PZU, zaznacza, że każde działanie, które promuje inwestowanie wśród gospodarstw domowych, jest działaniem dobrym. - W tym sensie pomysł wprowadzenia OKI jest rozwiązaniem korzystnym. Limit inwestycji zagranicznych wskazuje, że pomysłodawcy OKI mają na sercu, by istotna część zainwestowanych poprzez nie pieniędzy pozostała w kraju i ja to rozumiem – mówi Tomasz Stadnik. Okiem organizacji branżowej OKI może stać się narzędziem budowania kultury długoterminowego oszczędzania Małgorzata Rusewicz prezes Izby Zarządzających Funduszami i Aktywami oraz Izby Gospodarczej Towarzystw Emerytalnych Cieszymy się, że zapowiadany projekt ustawy o OKI został opublikowany. Będziemy go teraz szczegółowo analizować i zbierać wszystkie uwagi. Jest kilka kwestii, które wydaje się, że będą wymagały szerszego przedyskutowania. Przede wszystkim, ograniczenie możliwości otwierania kilku kont w pierwszym okresie funkcjonowania ustawy. Z propozycji wynika, że do końca 2027 r. będzie można mieć tylko jedno OKI. Po drugie, wymóg badania klienta znany nam z dyrektywy MiFID, który został bardzo restrykcyjnie opisany w projekcie. Po trzecie, zastanowienia wymaga, czy przy określonym limicie inwestycji (70 proc.) w instrumenty notowane na rynku regulowanym lub w ramach alternatywnego systemu obrotu, nie trzeba dać DFE [dobrowolnym funduszom emerytalnym - red.] możliwości tworzenia więcej niż tylko jednego subfunduszu. Jak przy każdym projekcie są wątki, które trzeba będzie zweryfikować, ale wierzymy, że OKI może stać się istotnym narzędziem budowania kultury długoterminowego oszczędzania w Polsce i jesteśmy gotowi do konstruktywnej współpracy nad dopracowaniem projektu."
Biznes,Z nieba do piekła. Kurs CCC się przepołowił,https://www.pb.pl/z-nieba-do-piekla-kurs-ccc-sie-przepolowil-1253113,2025-12-04 17:01:06,"Opublikowany w połowie października głośny raport Ningi Research, w którym zarządowi CCC zarzucono m.in. sztuczne kreowanie wzrostu, negatywnie wpłynął na kurs akcji spółki, ale problemy zaczęły się wcześniej. Już w sieprniu po wstępnych wynikach za II kwartał 2025/26 niektórzy analitycy nabrali wątpliwości co do realizacji całorocznego planu, zakładającego 12 mld zł przychodów i 2,4 mld zł EBITDA. Miesiąc później notowania na krótko zdołała jeszcez podnieść zapowiedź prezesa dotycząca skupu akcij własnych. Kurs przekraczał wówczas 180 zł, ale od tego czasu spadł o jedną trzecią, a od szczytu z końca kwietnia o ponad połowę. Cztery ostatnie sesje zakonczyły się wyraźną wyprzedażą i zejściem notowań do najniższego poziomu od sierpnia 2024 r. Wiara we wzrost została zachwiana Do przeceny przyczyniły się dwie rekomendacje od analityków - z BM PKO BP i Erste. Ten pierwszy wydał zalecenie ""sprzedaj"" z ceną docelową 105 zł, drugi obniżył zalecenie z ""kupuj"" do ""tryzmaj"", a cenę docelową ściął z 283 do 146 zł, czyli niemal o połowę. Sporządzone przez pierwszego z analityków prognozy na bieżący rok obrotowy istotnie in minus różnią się od konsensu. Specjalista zakłada 11,28 mld zł przychodów (6,3 proc. poniżej konsensu), 1,7 mld zł EBITDA (konsens to 1,95 mld zł) i 431 mln zł zysku netto (38 proc. poniżej konsensu). Autor rekomendacji zwraca uwagę na zaskakujący spadek sprzedaży porównywalnej w sieci CCC w tym roku (-4 proc.), mimo teoretycznie silnego rynku modowego (+10 proc.). Poniżej oczekiwań rozwija się też HalfPrice, a wątpliwości analityka budzi format WorldBox. Specjalista podkreśla też ""ciężki"" model biznesowy CCC i uczula na wysoki na tle konkurencji poziom zapasów. Dużo powodów do dyskonta Piotr Bogusz z Erste również zwraca uwagę na niższe od oczekiwań sprzedaż i marże w HalfPrice, wysokie zapasy, a także dłuższy od oczekiwań okres optymalizacji sieci Modivo. Spodziewa się jedynie 1,67 mld zł EBITDA w bieżącym roku obrotowym i 2,1 mld zł w przyszłym roku. Jak podkreśla, do wyceny dołożył dyskonto związane m.in. z pogorszeniem ładu korporacyjnego w CCC w ostatnich miesiącach, zwiększonym ryzykiem przeinwestowania, wysokim poziomem zapasów i nadmiernym wykorzystywaniem odwrotnego faktoringu."
Biznes,"Nie żyje Leszek Gierszewski, założyciel i prezes Drutexu",https://www.pb.pl/nie-zyje-leszek-gierszewski-zalozyciel-i-prezes-drutexu-1253111,2025-12-04 16:27:09,"""Odszedł 4 grudnia 2025, pozostawiając po sobie nie tylko firmę, którą zbudował od podstaw, ale i wizję, która od lat wyznacza standardy w naszej branży"" - napisano w komunikacie Drutexu. ""To trudny moment dla nas wszystkich – zarówno dla Rodziny, jak i dla całej społeczności Drutex. Prezes Gierszewski był wizjonerem, dla którego ta firma i jej pracownicy byli życiową pasją. Prezes zawsze powtarzał, że siłą Drutexu są ludzie. Najlepszym sposobem na uczczenie Jego pamięci jest kontynuowanie Jego dzieła z takim samym zaangażowaniem, jakie On okazywał każdego dnia"" - dodano. Drutex - od producenta siatki do międzynarodowego potentata Historia firmy Drutex sięga 1985 roku, gdy Leszek Gierszewski rozpoczął w Bytowie (woj. pomorskie) produkcję siatki ogrodzeniowej. W latach 90. biznesmen rozszerzył asortyment i wyspecjalizował się w produkcji stolarki okienno-drzwiowej z PCV i drewna, a następnie również rolet. Obecnie spółka zatrudnia ok. 4 tys. osób, wytwarza nawet 7 tys. okien dziennie i jest jednym z liderów branży w całej Europie. Na eksport trafia ponad 80 proc. produkcji, a do najważniejszych rynków zaliczają się m.in. Niemcy, Włochy i Stany Zjednoczone. W 2024 roku Drutex osiągnął 151,3 mln zł zysku przy przychodach na poziomie 1,35 mld zł. Magazyn ""Forbes"" w ostatniej edycji listy 100 najbogatszych Polaków umieścił Leszka Gierszewskiego na 22. miejscu. Jego majątek oszacowano na 3,04 mld zł."
Biznes,Po boomie na fotowoltaikę przyszedł czas na bateryjne magazyny energii,https://www.pb.pl/po-boomie-na-fotowoltaike-przyszedl-czas-na-bateryjne-magazyny-energii-1253110,2025-12-04 15:54:03,"Na razie mocy w magazynach jest niewiele, jeśli nie liczyć pełniących podobną funkcję elektrowni szczytowo-pompowych. Odpowiedź na pytanie, ile mocy mają bateryjne magazyny energii w Polsce, nie jest łatwa. Ministerstwo Klimatu i Środowiska wymienia osiem instalacji zarządzanych przez spółki energetyczne o łącznej mocy 13,6 MW i ponad 130 MW zainstalowane u odbiorców w przemyśle i rolnictwie. Nieco inne dane można znaleźć na stronie European Energy Storage Inventory, firmowanej przez Komisję Europejską. Wynika z nich, że na Polskę przypada 16,3 MW mocy w działających magazynach energii. Będzie szybki wzrost Polski rynek bateryjnych magazynów energii jest w początkowej fazie intensywnego wzrostu. – Widzimy bardzo istotne pozytywne sygnały – pierwsze wielkoskalowe magazyny niebawem zostaną oddane do użytku, rośnie liczba transakcji, wciąż spadają koszty technologii, zwiększa się doświadczenie inwestorów, a dodatkowym impulsem są programy wsparcia – mówi Sebastian Jasinowski, zajmujący się doradztwem transakcyjnym w firmie doradczej EY. Z prognoz przedstawionych w Krajowym planie w dziedzinie energii i klimatu wynika, że w ciągu najbliższych pięciu lat moc bateryjnych magazynów wzrośnie do 1,15 GW lub 2,75 GW, w zależności od scenariusza. Eksperci, z którymi rozmawialiśmy, przewidują wyższe wartości. Przyczyni się do tego między innymi rynek mocy, mechanizm w którym właściciele magazynów, podobnie jak elektrownie, mogą otrzymywać wynagrodzenie za gotowość dostarczenia energii do krajowego systemu na wezwanie operatora. – Do 2030 r. będziemy obserwować bardzo dynamiczny wzrost. Sam rynek mocy może spowodować, że w 2030 r. będzie w Polsce ok. 4,5 GW mocy w magazynach energii. Uważam, że rynek usług systemowych może ten wolumen jeszcze zwiększyć, do ponad 5 GW – mówi Patryk Kubiczek, ekspert Fundacji Instrat. Wtóruje mu Krzysztof Kochanowski, prezes Stowarzyszenia Polska Izba Magazynowania Energii i Elektromobilności (PIME), który przewiduje, że w 2030 r. moc bateryjnych magazynów sięgnie 5,5 GW. – Część inwestycji jest realizowana bez udziału w rynku mocy. Dzięki temu już w 2026 r. oddanych zostanie ok. 200 MW mocy – mówi też Krzysztof Kochanowski. Oprócz rynku mocy na rozwój sektora wpływają zmiany w krajowym miksie energetycznym. Rozbudowa odnawialnych źródeł energii – wiatraków i fotowoltaiki – powoduje większą zmienność produkcji prądu. – Według prognoz rynkowych w perspektywie najbliższej dekady Polska stanie się jednym z najszybciej rozwijających się rynków magazynów energii w Europie, co będzie kluczowe dla integracji rosnącego udziału OZE w miksie energetycznym – mówi Sebastian Jasinowski. Magazyn może zarabiać na wiele sposobów W warunkach dużego udziału energetyki odnawialnej magazyny mogą zarabiać na kupowaniu energii, kiedy jest tania, a następnie sprzedawaniu, kiedy jest droga, ale tańsza niż z tradycyjnych jednostek wytwórczych. Inne źródło to płatności z rynku mocy za zapewnienie mocy w systemie w okresach wysokiego zapotrzebowania. – Budowa magazynów może być też korzystna jako sposób na odciążenie sieci elektroenergetycznych. Mowa tu o rozwiązaniach typu cable pooling, kiedy jedno przyłącze wykorzystane jest na przykład dla farmy fotowoltaicznej i magazynu – mówi Patryk Kubiczek. Magazyny mogą też mieć udział w dostarczaniu usług systemowych, które dziś realizują duże elektrownie – regulacji mocy czynnej i mocy biernej, czyli dostosowywaniu mocy do bieżącego zapotrzebowania w systemie. – Magazyny bateryjnie idealnie nadają się do świadczenia tego typu usług, więc ich operatorzy mogą czerpać z tego tytułu dodatkowe przychody – dodaje ekspert Fundacji Instrat. Jego zdaniem dynamiczny rozwój magazynów nie wiąże się z takimi ryzykami, jak w przypadku fotowoltaiki. Ich działanie będzie korzystne dla krajowego systemu energetycznego. – Natomiast konsekwencje rozpowszechnienia się przydomowych magazynów energii są pewną niewiadomą. Sytuacja może wręcz się pogorszyć, jeśli na przykład fotowoltaika będzie pracować od rana, a magazyn będzie naładowany już po paru godzinach – wtedy prosumenci zaczną nagle oddawać energię do sieci. Kluczowe jest więc odpowiednie zarządzanie magazynami – mówi Patryk Kubiczek. Finansowanie państwowe i bankowe Czynnikiem sprzyjającym rozwojowi rynku są programy dotacyjne Narodowego Funduszu Ochrony Środowiska i Gospodarki Wodnej. Do indywidualnych odbiorców skierowany jest program Mój prąd. Inwestorzy planujący budować magazyny o mocy co najmniej 2 MW mogli wnioskować o dotacje z funduszu w ramach programu wartego 4 mld zł. Wyniki tego naboru powinniśmy poznać jeszcze w grudniu. – Zainteresowanie tym programem było trzy razy większe niż możliwości dotacyjne, więc dwie trzecie projektów wróci teraz na rynek. Myślę, że inwestorzy będą nimi bardzo zainteresowani – mówi Krzysztof Kochanowski. Jego zdaniem zmiany właścicielskie mogą objąć też niektóre projekty magazynów z kontraktami z rynku mocy. Kolejna aukcja w ramach tego mechanizmu też odbędzie się w grudniu. – Najbliższa aukcja rynku mocy będzie ostatnią w obecnym kształcie. Wciąż nie jest przesądzone, w jakiej formule będą organizowane kolejne – mówi Sebastian Jasinowski. Jego zdaniem kluczowe znaczenie będzie miało to, jakie współczynniki korygujące w kolejnych aukcjach zastosuje PSE dla magazynów energii. Chodzi o mnożnik określający jaka część mocy magazynu będzie realnie dostępna na wezwanie operatora. Od tego zależy poziom przychodów zabezpieczonych w ramach kontraktów mocowych, a tym samym dostępność finansowania dłużnego. – Banki oczekują stabilnych, przewidywalnych strumieni przychodów, które mogą pochodzić z aukcji rynku mocy lub z długoterminowych umów na zarządzanie magazynem zawieranych z wyspecjalizowanymi podmiotami działającymi na rynku energii – tłumaczy Sebastian Jasinowski. Przewidywany wzrost rynku powoduje, że coraz więcej inwestorów szuka właśnie finansowania bankowego. – Przyszły rok będzie bardzo interesujący właśnie pod kątem dyskusji, jak finansować projekty, które się pojawią po ogłoszeniu wyników grudniowej aukcji rynku mocy – mówi Krzysztof Kochanowski. Nie wszystkie banki mają już przygotowane produkty finansowe odpowiadające potrzebom inwestorów z tej branży. – Niedocenianą barierą transformacji jest to, że inwestuje się w rynek, który na razie jest w bardzo początkowej fazie. Dlatego też trudno prognozować jego rozwój – mówi ekspert Fundacji Instrat. Wsparcie trzeba właściwie ukierunkować Krzysztof Kochanowski uważa też, że 2026 r. będzie czasem poszukiwania odpowiedzi, jak powinno wyglądać państwowe wsparcie dla magazynów energii po zakończeniu obowiązywania rynku mocy. Jego zdaniem dobrym pomysłem byłby program wsparcia dla magazynów o mocy między 500 kW a 2 MW. Brakuje też systemu wsparcia dla magazynów połączonych z fotowoltaiką czy farmą wiatrową. – Uważam, że systemy wsparcia powinny być konstruowane w taki sposób, żeby były opłacalne społeczne, a nie tylko korzystne dla inwestorów. Wsparcie powinno być kierowane do magazynów budowanych na obszarach o niskiej elastyczności sieci czy w pobliżu odbiorców krytycznych – dodaje Krzysztof Kochanowski."
Biznes,"Adam Glapiński: wciąż istnieją czynniki, które mogą podwyższać inflację",https://www.pb.pl/adam-glapinski-wciaz-istnieja-czynniki-ktore-moga-podwyzszac-inflacje-1253109,2025-12-04 15:25:20,"- Według wstępnych szacunków dynamika inflacji bazowej z wyłączeniem cen energii i żywności spadła poniżej 3 proc. i jest najniższa od sześciu lat – powiedział szef NBP. Prezes Glapiński zastrzegł jednocześnie, że zgodnie z krótkookresową projekcją NBP dynamika cen może nieco wzrosnąć na przełomie tego i następnego roku, ale pozostanie w przedziale odchylenia celu. - Warto jednocześnie pamiętać, że prognoza NBP zakłada utrzymanie w przyszłym roku obecnego poziomu taryf na energię elektryczną. Pojawiają się tymczasem jakieś sygnały, że taryfy mogą być niższe nawet - przekazał. Jak dodał, jeśli taryfy będą niższe, to inflacja również będzie niższa od listopadowej projekcji banku centralnego. Prezes banku centralnego zwrócił ponadto uwagę na malejącą presję płacową oraz wysoki wzrost PKB. - Nie oznacza to, że spoczywamy na laurach. Wciąż istnieją czynniki, które mogą podwyższyć inflację, dlatego działamy konserwatywnie, konsekwentnie i ostrożnie. Jakie są te zagrożenia? Dynamika cen usług, chociaż się obniżyła, nadal jest podwyższona. W kolejnych latach planowana jest także kumulacja wydatkowania środków unijnych, co może zwiększyć presję inflacyjną, trudno powiedzieć jak. Utrzymuje się też wysoki deficyt sektora finansów publicznych (...) - stwierdził. Prezes NBP: nie znajdujemy się w żadnym cyklu Adam Glapiński tłumaczył, że dokonane w tym roku obniżki stóp procentowych (łącznie o 175 punktów bazowych) redukują koszty obsługi zadłużenia o 25 mld zł w ciągu dwóch lat. - To istotna nasza pomoc i duża ulga dla finansów publicznych, choć to nie jest cel działań NBP. To uboczny, korzystny skutek wynikający z realizacji naszego głównego celu, czyli redukcji inflacji - powiedział. Jako „największą słabość polskich finansów” prezes NBP wymienił wysoki deficyt sektora finansów publicznych, który w tym roku ma się zbliżyć do 7 proc. PKB. - W przyszłym roku ma być nieco mniejszy, ale dalej bardzo wysoki. Ogranicza to przestrzeń do luzowania polityki pieniężnej, a utrzymujący się wysoki deficyt finansów publicznych wyraźnie zwiększa dług publiczny - ocenił Glapiński. Odpowiadając na pytanie o kolejne ruchy RPP szef banku centralnie stwierdził, że ""ta stopa 4,0 proc. jest w tej chwili na pewno doskonała"". - Nie znajdujemy się w żadnym cyklu, nie przyjmujemy żadnych docelowych punktów, obserwujemy sytuację i podejmujemy decyzje stosownie do okoliczności - podkreślił. - Czy możemy zejść do 3,75 czy 3,50 proc. będzie zależało od innych członków rady, ja tu jestem ostrożny. (…) Na pewno nie będzie gwałtownych ruchów – dodał. Adam Glapiński zapowiedział, że Rada Polityki Pieniężnej będzie chciała przejść w tryb „wait and see”. - Członkowie mają różne wizje i perspektywy. Obserwujemy co się pojawia. Osobiście mogę powiedzieć – perspektywy są dobre. Mówiąc o całej Radzie – myślę, że będzie chciała przejść w stan ""wait and see"", zobaczyć jak zadziałają obniżki stóp procentowych, których dokonaliśmy i chwilę się temu przyjrzeć, zobaczyć jaka jest dynamika, a potem przystąpić do dalszych obniżek - stwierdził. Rada Polityki Pieniężnej w środę zdecydowała o obniżce stóp procentowych o 25 punktów bazowych. Główna stopa, referencyjna, wynosi obecnie 4,0 proc. i jest najniższa od 2022 roku."
Biznes,Były wiceminister finansów i wiceprezes BOŚ Banku pod lupą CBA,https://www.pb.pl/byly-wiceminister-finansow-i-wiceprezes-bos-banku-pod-lupa-cba-1253107,2025-12-04 15:05:48,"Funkcjonariusze Delegatury CBA w Łodzi prowadzą śledztwo w sprawie Konrada R. od 2022 r. Postępowanie przygotowawcze nadzoruje Prokuratura Okręgowa w Łodzi. Lista zarzutów Jak podało Centralne Biuro Antykorupcyjne (CBA), w zamian za korzyści majątkowe były wiceminister miał podejmować się pośrednictwa w załatwieniu różnych spraw, m.in. rozstrzygnięcia sporu prawnego między spółkami z sektora prywatnego, a spółką skarbu państwa. Pośrednictwo dotyczyło również dofinansowania prowadzonych lub planowanych inwestycji środkami publicznymi. „Jako znany polityk i profesor nauk ekonomicznych wywoływał przekonanie i utwierdzał w tym przekonaniu o posiadaniu wpływów w rządzie Rzeczpospolitej Polskiej, Polskim Funduszu Rozwoju, Polskim Funduszu Rozwoju Nieruchomości, Banku Gospodarstwa Krajowego, Agencji Rozwoju Przemysłu, Narodowym Banku Polskim, Komisji Nadzoru Finansowego"" – podało CBA. W finansach i branży surowcowej Konrad R., w latach 2015-20 był członkiem Narodowej Rady Rozwoju przy Prezydencie RP. Pełnił również funkcje zarządcze, nadzorcze i doradcze w spółkach notowanych na Giełdzie Papierów Wartościowych w Warszawie, Nowojorskiej Giełdzie Papierów Wartościowych (NYSE) oraz Londyńskiej Giełdzie Papierów Wartościowych (LSE). W marcu 2016 r. został szefem finansów BOŚ Banku, który w tamtym czasie borykał się ze stratami spowodowanymi m.in. zbyt liberalnym podejściem do szacowania ryzyka kredytowego, w wyniku czego w banku realizowany był program naprawczy. Objął także funkcję szefa rady nadzorczej Domu Maklerskiego BOŚ. W lutym 2018 r. został wiceprezesem BOŚ. W czerwcu 2019 r. złożył rezygnację z tej funkcji, a następnie związał się z branżą surowcową jako wiceprezes kanadyjskiej spółki Copper Corporation. Obecnie jest głównym ekonomistą w Związku Rzemiosła Polskiego. Jest także dyrektorem Centrum Gospodarki Światowej na Uniwersytecie kardynała Stefana Wyszyńskiego w Warszawie."
Biznes,KE przyjrzy się zasadom wykorzystywania AI w komunikatorze WhatsApp,https://www.pb.pl/ke-przyjrzy-sie-zasadom-wykorzystywania-ai-w-komunikatorze-whatsapp-1253101,2025-12-04 14:55:00,"Komisja Europejska podjęła kolejne działania mające na celu ograniczenie wpływów gigantów technologicznych. Regulator rynku poinformował w czwartek, że w toku dochodzenia zbada nową politykę koncernu Meta dotyczącą What'sAppa. Zamierza sprawdzić, czy koncern, wykorzystując swoją dominującą pozycję, uniemożliwia konkurencyjnym dostawcom rozwiązań AI dostępu do platformy, a tym samym łamie zasady konkurencji. Od października 2025 r. koncern pod wodzą Marka Zuckerberga ma blokować firmom oferującym usługi oparte na AI wykorzystywanie interfejsu API WhatsAppa. Od marca tego roku w aplikacji działają za to autorskie rozwiązania jej właściciela, w tym m.in. MetaAI. Unijna komisarz ds. konkurencji Teresa Ribera zapowiedziała, że w razie potrzeby Komisja rozważy wprowadzenie środków tymczasowych przeciwdziałających możliwym praktykom monopolistycznym. - Rynek sztucznej inteligencji kwitnie w Europie i poza nią, dlatego badamy, czy nowa polityka firmy Meta może być niezgodna z przepisami o konkurencji - powiedziała. Przedstawiciele Mety odpierają zarzuty, oceniając je jako bezpodstawne. Zdaniem firmy obsługa rozwiązań zewnętrznych nadmiernie obciążyłaby jej systemy. „Mimo to rynek sztucznej inteligencji jest niezwykle konkurencyjny, a użytkownicy mają dostęp do wybranych przez siebie usług na wiele sposobów, w tym za pośrednictwem sklepów z aplikacjami, wyszukiwarek, usług poczty e-mail i systemów operacyjnych” - głosi oświadczenie."
Biznes,Tusk: Nie będzie podwyżek składki zdrowotnej. Ale niektórzy stracą na przesunięciach pieniędzy,https://www.pb.pl/tusk-nie-bedzie-podwyzek-skladki-zdrowotnej-ale-niektorzy-straca-na-przesunieciach-pieniedzy-1253099,2025-12-04 14:41:37,"Deklarację, że nie będzie podwyżki składki zdrowotnej premier Donald Tusk złożył w czasie szczytu medycznego, zorganizowanego w czwartek z udziałem przedstawicieli rządu i środowiska medycznego. – Uczciwie mówię, że nie planujemy podniesienia składki zdrowotnej. Wiem, że część z państwa by tego oczekiwała, ale realizm i doświadczenie podpowiadają mi, że nawet gdybym miał taki pomysł, to w obecnych realiach nie jestem w stanie go przeprowadzić. Nie ma możliwości, aby w przyszłym roku składka zdrowotna wzrosła. Dałem słowo honoru, że nie będę nikogo zaczepiał politycznie, więc nie będę rozwijał tematu, dlaczego tak jest - powiedział Donald Tusk. Premier podkreślał, że wydatki na ochronę zdrowia znacznie wzrosły w ostatnich latach, ale równocześnie nakłady nie nadążają za potrzebami. - Wydajemy dzisiaj o 40 mld zł więcej na zdrowie niż na obronę. To te dwie kategorie, które są bezkonkurencyjne, jeśli chodzi o ilość pieniędzy, jakie wydajemy w państwie. (...) Proszę się więc nie dziwić, że pani minister pracuje z Ministerstwem Finansów, testuje i szuka różnych sposobów, jak mądrzej wydać środki z punktu widzenia leczenia pacjenta, z puli, którą mamy. A która nie jest niska - mówił premier. Szef rządu nawiązywał w ten sposób do pisma, w jakim minister zdrowia przedstawiła propozycje oszczędności w systemie na około 10 mld zł. Wśród propozycji znalazło się m.in. przywrócenie limitów na niektóre badania, czy leczenie zaćmy. Premier stwierdził, że nie będzie szukania oszczędności najprostszymi metodami, na przykład przez ograniczenia wynagrodzeń. Ale też dodał, że rząd zamierza ukrócać nadużycia tam, gdzie pieniądze są źle wydawane. - Tam, gdzie pieniądze źle są wydawane, gdzie czasami niektóre zarobki są nieuzasadnione, wyceny niektórych procedur są przeskalowane - nad tym będziemy wszystkim pracowali. (...) Mamy tyle pieniędzy, podzielmy je tak, żeby one maksymalnie dobrze służyły pacjentom i żeby nie godziły zbyt boleśnie w czyjeś interesy. Ale też nie ma się co oszukiwać. Przesunięcia w obrębie tej, tej puli, jaką mamy do dyspozycji, będą oznaczały, że gdzieś pójdzie trochę więcej pieniędzy, a ktoś zostanie tym dotknięty - powiedział premier."
Biznes,Ruf: Porsche po bawarsku. PB AUTOPORTRET,https://www.pb.pl/ruf-porsche-po-bawarsku-pb-autoportret-1253095,2025-12-04 14:04:10,"Stacja paliw w Pfaffenhausen na południu Bawarii jest dla miłośników motoryzacji miejscem legendarnym. Wspólnie z Mateuszem Żuchowskim opowiemy dlaczego. Zapraszamy do wysłuchania historii Aloisa Ruf Jr., człowieka zafascynowanego Porsche do tego stopnia, że… zaczął je budować po swojemu. Ruf to więcej niż szybkie auta. To filozofia rzemiosła: ręcznie budowane, dopracowane konstrukcje, które łączą klasyczną formę z ekstremalnymi osiągami. Modele takie jak Rt 12, CTR Anniversary czy CTR3 V8 Concept pokazują, że dla Rufa nie ma rzeczy niemożliwych. – Chodziło tylko o dreszcz jazdy – mówił Alois Ruf. Rzeczywiście, w każdym modelu tej marki czuć emocje, które wymykają się korporacyjnym schematom. Serdecznie zapraszamy! Znajdziesz nas na pb.pl, w swojej ulubionej aplikacji podcastowej oraz na YouTubie. Nowe odcinki w każdy czwartek – bez wyjątków."
Biznes,Fundacja Panda Claus apeluje o wsparcie dla rodzeństw dzieci chorych onkologicznie,https://www.pb.pl/fundacja-panda-claus-apeluje-o-wsparcie-dla-rodzenstw-dzieci-chorych-onkologicznie-1253096,2025-12-04 14:04:58,"Akcja Panda Claus, organizowana przez Fundację Panda Team im. Michałka Tarachowicza, kierowana jest rodzeństw małych pacjentów onkologicznych lub dzieci po stracie brata czy siostry. Inicjatywa od pięciu lat daje wsparcie najmłodszym, którzy na co dzień z niezwykłą dojrzałością towarzyszą swoim chorym bliskim. Panda Claus to nie tylko prezenty, ale przede wszystkim sygnał, że ktoś widzi te dzieci – ich emocje, wysiłek i codzienną odwagę. – To symbol pamięci o dzieciach, które często z ogromną dojrzałością przeżywają chorobę brata lub siostry. W tej chwili tak wiele z nich nadal czeka na swoje marzenie – mówi Filip Tarachowicz, założyciel Fundacji. Aby pomóc, wystarczy wejść na stronę pandaclaus.pl, wybrać list jednego dziecka, zarezerwować go i przygotować paczkę według przesłanych instrukcji. To drobny gest, który może zmienić czyjś grudzień w wyjątkowy. Finał tegorocznej edycji zaplanowano na 12–13 grudnia na Międzynarodowych Targach Poznańskich. Wolontariusze, darczyńcy oraz zespół Fundacji wspólnie zapakują setki prezentów, które jeszcze przed świętami trafią do potrzebujących rodzin. Fundacja Panda Team powstała z doświadczenia choroby i straty – po śmierci Michałka Tarachowicza jego bliscy stworzyli społeczność, której celem jest niesienie nadziei. Panda Claus to jeden z najważniejszych projektów Fundacji, przypominający, że żadne dziecko nie powinno czuć się samotne w obliczu choroby czy żałoby."
Biznes,Raport: Liczba kont osobistych w bankach – III kwartał 2025 r.,https://www.pb.pl/raport-liczba-kont-osobistych-w-bankach-iii-kwartal-2025-r-1253094,2025-12-04 13:58:40,"W strukturze rynku dominuje grupa największych banków uniwersalnych. Liderem pozostaje PKO BP, który obsługuje 9,71 mln rachunków, co przekłada się na udział około 23 proc. Na drugim miejscu jest Bank Pekao z 5,73 mln ROR i udziałem około 13,6 proc., a na trzecim Santander Bank Polska z 4,84 mln kont i 11,4-proc. udziałem. Kolejne miejsca zajmują mBank (4,52 mln, 10,7 proc.) oraz ING Bank Śląski (4,04 mln, 9,6 proc.). Pierwsza piątka instytucji odpowiada za ponad 68 proc. wszystkich rachunków osobistych w Polsce. Ważną rolę w zestawieniu odgrywają także Bank Millennium z 3,79 mln ROR (ok. 8,9 proc. rynku) oraz Alior Bank z 2,56 mln kont (ok. 6 proc.). W segmencie mniejszych podmiotów plasują się m.in. zrzeszenia banków spółdzielczych, BNP Paribas, Credit Agricole, Citi Handlowy, Bank Pocztowy, Nest Bank i BOŚ. Z punktu widzenia dynamiki kwartalnej rynek pozostaje stabilny. Najszybciej rosną Bank Millennium, Credit Agricole, PKO BP oraz Alior Bank, gdzie liczba rachunków zwiększyła się o 1,2–1,5 proc. k/k. Większość pozostałych instytucji notuje wzrosty od ok. 0,4 do 1 proc. Większe różnice widać w ujęciu rocznym. Najwyższe tempo wzrostu liczby rachunków prezentuje Bank Millennium (ponad 8 proc. r/r), a wyraźnie powyżej średniej rosną także Credit Agricole, ING Bank Śląski oraz mBank. Na drugim biegunie znajduje się BNP Paribas, który zmniejszył portfel ROR o ponad 11 proc. rok do roku. Jak podano w komunikacie, „w III kw. bank kontynuował proces przeglądu bazy i zamykania nieaktywnych rachunków”. Czyli jest to porządkowanie portfela, a nie odpływ aktywnych użytkowników. Zestawienie po III kwartale 2025 r. pokazuje dojrzały, silnie skoncentrowany rynek rachunków osobistych. Liczba kont wciąż rośnie, lecz coraz większe znaczenie ma utrzymanie aktywności dotychczasowych klientów i rozwijanie usług dodatkowych, takich jak bankowość mobilna czy oferty oszczędnościowe."
Biznes,Oczekiwania na obniżkę stóp chronią giełdy w USA przed spadkową presją,https://www.pb.pl/oczekiwania-na-obnizke-stop-chronia-gieldy-w-usa-przed-spadkowa-presja-1253093,2025-12-04 13:36:04,"Notowania kontraktów terminowych na amerykańskie indeksy pozostają w czwartek praktycznie bez zmian. Na około dwie godziny przed otwarciem rynku kontrakty na Dow Jones zwyżkowały o 0,13 proc., podczas gdy futures na S&P 500 rosły o 0,08 proc., a na technologiczny Nasdaq 100 o 0,02 proc. Stabilizacja nastąpiła po środowym wzroście głównych indeksów, napędzonym rosnącym przekonaniem, że Fed może obniżyć stopy procentowe podczas kończącego się 10 grudnia dwudniowego posiedzenia. Według narzędzia CME FedWatch rynek wycenia obecnie około 87–89 proc. prawdopodobieństwa cięcia stawek o 25 punktów bazowych, podczas gdy jeszcze miesiąc temu szanse oceniano na około 60 proc. Dane ADP umacniają scenariusz łagodzenia polityki monetarnej Optymizm na rynku wywołał najnowszy raport ADP, który pokazał niespodziewany spadek zatrudnienia w sektorze prywatnym w listopadzie. Dane te, w połączeniu z badaniem ISM wskazującym na słabnącą presję inflacyjną, wzmocniły oczekiwania na rychłe złagodzenie polityki monetarnej. Środowa sesja przyniosła wyraźne wzrosty indeksów. Dow Jones zyskał około 0,9 proc., S&P 500 wzrósł o 0,3 proc., a Nasdaq Composite o 0,2 proc. Technologiczni giganci pod presją Pomimo ogólnej poprawy nastrojów sektor technologiczny ponownie znalazł się wśród najsłabszych segmentów rynku. Spadki Microsoftu, Nvidii oraz Broadcomu ciążyły indeksowi S&P 500. Analitycy zwracają uwagę na wyraźną rotację kapitału: po długim okresie dominacji największych firm technologicznych inwestorzy zaczynają przenosić środki w kierunku bardziej defensywnych sektorów. Część specjalistów ocenia to jako pierwszy sygnał rosnącej awersji do ryzyka od kwietniowego odbicia. Małe spółki zyskują Indeks Russell 2000, grupujący spółki o mniejszej kapitalizacji, radzi sobie ostatnio lepiej niż szeroki indeks S&P 500, co jest typową reakcją rynku na oczekiwania niższych kosztów finansowania. Domy maklerskie Jefferies i BofA Securities przewidują silny wzrost zysków tego segmentu w 2025 roku. Dane z rynku pracy w centrum uwagi Czwartkowy handel zdominuje publikacja tygodniowych danych o nowych wnioskach o zasiłek dla bezrobotnych oraz raportu firmy Challenger dotyczącego planowanych zwolnień w listopadzie. Rynek czeka także na zaległy raport o zamówieniach w fabrykach. Dane te stanowią wstęp do najważniejszej publikacji tygodnia – piątkowego raportu PCE, kluczowego wskaźnika inflacji monitorowanego przez Fed."
Biznes,Święto Pomagania w Łodzi. IV Charytatywny Bazar Rozmaitości już 13 grudnia,https://www.pb.pl/swieto-pomagania-w-lodzi-iv-charytatywny-bazar-rozmaitosci-juz-13-grudnia-1253092,2025-12-04 13:27:34,"Radość dzielenia się dobrem ponownie wypełni przestrzeń Vienna House by Wyndham Andel’s Łódź. W sobotę 13 grudnia odbędzie się IV Charytatywny Bazar Rozmaitości – wydarzenie, którego celem jest realna pomoc i spełnianie dziecięcych marzeń. i słuchaj tego oraz wielu innych artykułów w pb.pl IV Charytatywny Bazar Rozmaitości powraca do Łodzi jako inicjatywa zrodzona z potrzeby niesienia wsparcia. Organizatorem jest zespół hotelu Vienna House by Wyndham Andel’s Łódź oraz osoby, dla których pomaganie jest realną wartością. Tegoroczna edycja odbędzie się 13 grudnia w godz. 10.30–17.30, a udział w wydarzeniu jest bezpłatny. Dotychczasowe trzy edycje pozwoliły zebrać ponad 87 tys. zł, w całości przekazanych na Hospicjum dla Dzieci Łupkowa. W tym roku pomoc trafi do Fundacji Mam Marzenie oraz pięciu chłopców – Kacpra, Kamila, Szymona, Mateusza i Stasia. Zebrane pieniądze mają umożliwić realizację ich marzeń, stanowiąc wsparcie i motywację w codziennej walce z ciężką chorobą. Bazar będzie nie tylko zbiórką, lecz także lokalnym świętem integrującym artystów, rzemieślników, rodziny i wolontariuszy. W programie znalazły się m.in. kiermasz rękodzieła, warsztaty dla dzieci i dorosłych, atrakcje dla najmłodszych, część muzyczna oraz loteria charytatywna. Gośćmi specjalnymi wydarzenia będą śpiewaczka Małgorzata Walewska (o 13) oraz artysta grafik Andrzej Pągowski (o 14.3). Bazar ponownie połączy dobro, sztukę i wspólnotę – pokazując, że pomaganie może być pięknym i radosnym doświadczeniem. Zaproszeni są wszyscy, którzy chcą spędzić dzień w atmosferze otwartości i wsparcia."
Biznes,Rząd Węgier w roku wyborczym podwyższy płacę minimalną o 11 proc.,https://www.pb.pl/rzad-wegier-podwyzszy-w-roku-wyborczym-place-minimalna-o-11-proc-1253091,2025-12-04 13:24:02,"Agencja zauważa, że wzrost płacy minimalnej nastąpi pomimo stagnacji węgierskiej gospodarki, która w tym roku wzrośnie tylko o ok. 0,5 proc., a w przyszłym o ok. 2 proc. Reuters zwraca uwagę, że w Polsce płaca minimalna wzrośnie o 3 proc. w przyszłym roku choć wzrost gospodarczy ma wynieść 3,5 proc., jak wskazuje mediana prognoz analityków. Orban ogłosił w czwartek, że płaca minimalna wzrośnie w przyszłym roku na Węgrzech do 322,8 tys. HUF miesięcznie, czyli równowartości ok. 3572 zł. W przypadku pracowników wykwalifikowanych zostanie zwiększona o 7 proc. Do 373,2 tys. HUF, czyli równowartości ok. 4130 zł. Peter Virovacz, analityk ING powiedział Reutersowi, że decyzja postawi firmy w trudnej sytuacji. Zauważył, że średni wzrost wynagrodzeń utrzyma się w pobliżu 10 proc. w sytuacji kiedy gospodarka jest od lat w stagnacji. Jego zdaniem, firmy albo będą musiały podwyższyć ceny, albo zwalniać pracowników. Reuters przypomina, że rząd Orbana już wcześniej ogłosił podwyżki dla pracowników sektora publicznego, a także duże obniżki podatków dla rodzin, subsydiowanie kredytów mieszkaniowych, bony żywnościowe dla emerytów i wypłatę dodatkowej emerytury w lutym. Te działania wiązane są z kwietniowymi wyborami parlamentarnymi na Węgrzech, przed którymi opozycyjna partia TISZA ma przewagę w sondażach przed rządzącym Fideszem. Najnowszy sondaż think tanku 21 Research Center pokazał jednak, że partia premiera Viktora Orbana odrobiła w listopadzie część straty."
Biznes,"W przededniu ""Real Boxing 3"". Czat inwestorski z Vivid Games",https://www.pb.pl/w-przededniu-real-boxing-3-czat-inwestorski-z-vivid-games-1253090,2025-12-04 13:23:01,"Od 5 grudnia gracze z trzech krajów będą mogli grać w ""Real Boxing 3"", tytuł, który ma zbudować wartość Vivid Games, producenta gier notowanego na GPW. i słuchaj tego oraz wielu innych artykułów w pb.pl 26 listopada Piotr Gamracy, prezes Vivid Games, spotkał się w pb.pl na czacie z inwestorami. Mówił m.in. o wypuszczeniu na rynek gry ""Real Boxig 3"", która jest obecnie najważniejszym produktem firmy, efektach współpracy z Apple Arcade i pozostalych projektach. Skomentował także wyniki za III kwartał. Oto najważniejsze pytania i odpowiedzi. ""Real Boxing 3"" – premiera, która nie jest premierą - Kiedy premiera ""Real Boxing 3""? Do ilu osób może gra dotrzeć podczas premiery oraz na jakim obszarze? Piotr Gamracy, prezes Vivid Games: Musimy rozumieć, co to znaczy premiera gry. Skończyły się czasy, kiedy wypuszczamy grę któregoś dnia i mówimy o wielkiej premierze. W tej chwili mówimy o budowaniu platform, czyli gier jako usług - nie tylko w kontekście gier mobilnych, ale takze na PC i konsole. Ten model jest trochę inny. 5 grudnia zamierzamy wypuścić tytuł najpierw na trzech rynkach - są to Filipiny, Meksyk i Kanada, gdzie będzie dostępna w grudniu i przez część stycznia. W drugiej połowie stycznia otworzymy kolejne rynki i taki proces chcemy kontynuować aż do maja. Na sam koniec zostawiamy sobie takie rynki, jak Wielka Brytania czy Stany Zjednoczone. Jest to gra z trybem multiplayer, która będzie wymagała bardzo dużego wolumenu graczy. Chcemy mieć pewność, że przy bardzo dużym wolumenie graczy wszystkie serwery wytrzymają i gra będzie działać bez zarzutu. W międzyczasie będziemy balansować też samą rozgrywkę i potrwa to co najmniej 12 miesięcy. Dzięki temu, że wypuścimy grę, będzie też nam łatwiej podejmować decyzje, które z feature'ów chcemy priorytetizować i rozwijać. Na każdym rynku mamy inne podejście do marketingu. Gra będzie dostępna ze wszystkimi feature'ami, które planujemy na launch, z całym social hubem, z całym ligą. Chcemy zobaczyć, jak ten pierwszy sezon w lidze zostanie skonsumowany przez graczy i dać sobie np. szansę na to, żeby na drugi sezon zmodyfikować rzeczy, których się nauczyliśmy podczas pierwszego sezonu. - Czy możemy się spodziewać jakiegoś raportu bieżącego, który podsumuje wypuszczenie ""Real Boxing 3""? - Myślę, że będziemy starali się zakomunikować coś do rynku, jak tylko zobaczymy wyniki z launchu Real Boxing 3. Zresztą, nie oszukujmy się, wszystkie rzeczy można sprawdzić w narzędziach analitycznych i każdy może sobie je sprawdzić. Pozostałe projekty i rynki - Na jakim etapie jest ""Rundead"" i rozwinięcie gry ""Zozole""? Na jakim etapie jest ""Real Boxing VR""? - Część dotycząca ""Rundead"", czyli ""Zozole Run"", a także nowy tytuł ""Zozole Universe"" należą do kategorii gier zwanej potocznie endless runners. ""Zozole Run"" był pewnym eksperymentem sfinansowanym przez Mieszko [producent słodyczy - red.], który pozwolił nam na wytworzenia pewnej technologii, z której korzystamy w kolejnych tytułach. Po kilku testach i softlaunchach nie jesteśmy zadowoleni z wyników, które prezentował ""Rundeead"", dlatego projekt zamroziliśmy. Nie pracujemy nad nim, ale też go nie zamykamy - wrócimy do niego. Przyczyna to fakt, że podpisaliśmy umowę na nowy tytuł, który wykorzystuje tę technologię i jest on finansowane przez kontrahenta. Mamy jeden zespół, który się w tym specjalizuje, więc przerzuciliśmy go na ""Zozole Universe"", który to projekt zamierzamy wydać w przyszłym roku. Później wrócimy do ""Rundead"", chyba że w międzyczasie uda nam się znaleźć podwykonawców, którzy mogliby nas wesprzeć i według naszych wytycznych poprawić te rzeczy, które widzimy w tym projekcie. Jeżeli chodzi o projekt VR, to wybraliśmy studio, z którym chcemy współpracować. Mamy zarys milestone'ów i zakres prac oraz warunki finansowe dotyczące tego projektu. Dopóki nie podpisałem umowy, to jeszcze nie komunikujemy konkretnych nazw czy deadline'ów dotyczących tego projektu. - Na jakim etapie jest spółka, jeśli chodzi o obecność na rynku MENA? - Brakuje tu tak naprawdę tylko jednej rzeczy, czyli moje wizyty w Abu Zabi. Mam ją zaplanowaną na 23 grudnia i tam spędzę trochę czasu, m.in. podpisując kwestie prawne i bankowe. Apple Arcade i sztuczna inteligencja - Czy pierwszy kwartał przyszłego roku będzie tym, który zdecyduje, czy spółka wejdzie na wyższy poziom w branży gamingowej? - Wydaje mi się, że pierwsze dane i pierwsze opinie ze strony graczy ""Real Boxing 3"" pokażą nam, gdzie jesteśmy jako Vivid. W pierwszym kwartale 2026 r. wydajemy też odświeżoną wersję ""Real Boxing 2"" na Apple Arcade. Jestem zadowolony z tego, jakie postępy robimy jako spółka pod względem przebudowy technologii i budowania nowego portfolio oraz sieci partnerów. Jeżeli chodzi o Real Boxing 2, to nie jestem w stanie obecnie powiedzieć ile spółka na tym zarobi. Apple nie udziela takich informacji, a my nie publikujemy prognoz. - Z jakiej wielkości będziecie zadowoleni? Czy jest jakieś założenie minimum? - Mminimum to jest przynajmniej czterokrotność tego, co Real Boxing 2 był w stanie zarabiać w czasach świetności. Wszystko poniżej traktowalibyśmy jako porażkę. - Jak sztuczna inteligencja zmieni wasz biznes? - Sztuczna inteligencja tak naprawdę już całkowicie zmieniła cały biznes, nie tylko nasz. Wykorzystujemy AI w procesie produkcyjnym czy w procesie kreowania nowych pomysłów, w procesie optymalizacji danych i user acquisition. Ułatwia to produkcję i oszczędza czas. Sztuczna inteligencja zmienia też otoczenie. Inwestor litewski i pożyczka - Czy Gemini rozważa konwersję pożyczki na akcje, czy inwestor z Litwy rozważa dalsze inwestycje w spółkę? - Inwestor z Litwy bardzo mocno wierzy w naszą strategię, wizję rozwoju gier sportowych i budowania pewnego rodzaju platformy, która łączy w sobie różnego rodzaju media, nie tylko gry wideo. Jeżeli chodzi o konwersję, to na dziś zgodnie z umową inwestor nie jest w stanie skonwertować pożyczki na akcje. Jakie są jego intencje w tym zakresie, nie jestem w stanie odpowiedzieć. Jeżeli zobaczymy dobre wyniki ""Real Boxing 3"", to być może pokusimy się o jakieś rozwiązanie dotyczące tej pożyczki. Dzięki tej pożyczce i zaangażowaniu inwestora spółka jest zabezpieczona na najbliższe lata i nie będzie miała problemów z płynnością. Wyniki finansowe i strategia - Skomentujmy wyniki za trzeci kwartał. Jeśli chodzi o przychody, koszty i zyski jest mniej więcej konstans od kilku kwartałów. Piotr Gamracy: Nie skupiamy się teraz na przychodach, bo są generowane z portfolio gier, które zostało wytworzone w Vivid Games lata temu. Podjęliśmy decyzję, że nie będziemy dalej rozwijać tych tytułów ze względu na bardzo duży dług technologiczny i na pewne ograniczenia wynikające z tego, jak te gry zostały lata temu stworzone. Zdecydowaliśmy, że będziemy inwestować w nową technologię, platformę i tytuł. Przychody spadają, bo te tytuły nie są rozwijane i my to akceptujemy. Skupiamy się na nowych tytułach, które wierzymy, że w przyszłości zbudują wartość spółki. Na czat zaprosił Vivid Games."
Biznes,Szwajcaria pomoże branży zbrojeniowej. Złagodzi ograniczenia eksportu,https://www.pb.pl/szwajcaria-pomoze-branzy-zbrojeniowej-zlagodzi-ograniczenia-eksportu-1253088,2025-12-04 12:42:35,"Procedowane w szwajcarskim parlamencie zmiany pozwolą firmom na wysyłanie materiałów wojennych do określonej grupy 25 krajów, głównie zachodnich. Będzie to możliwe nawet jeśli są one zaangażowane w trwający konflikt. Państwa powinny również zasadniczo mieć możliwość przekazywania broni innym narodom. Wyłączone powinny być jedynie dostawy do krajów, które systematycznie i poważnie naruszają prawa człowieka. Rząd zachowa prawo weta, jeśli uzna, że ​​neutralność Szwajcarii lub interesy polityki zagranicznej i bezpieczeństwa są zagrożone. Bloomberg zwraca uwagę, że choć zmiany w prawie mogą zostać zatwierdzone przez parlament do końca tego miesiąca, to nie wiadomo kiedy wejdą w życie. Lewicowi parlamentarzyści zapowiedzieli, że zakwestionują je w referendum. Agencja przypomina, że w 2024 roku szwajcarski eksport zbrojeniowy spadł po raz drugi z rzędu i był o 30 proc. niższy niż w 2022 roku. Wiele firm zaczęło przenosić produkcję za granicę, aby nie stracić lukratywnych kontraktów. Szwajcarskie prawo zabrania firmom zbrojeniowym reeksportu sprzętu wojennego, w którym ponad 50 proc. komponentów pochodzi z produkcji krajowej. Największe szwajcarskie firmy zbrojeniowe, to m.in. RUAG Holding. Zajmuje się inżynierią lotniczą i przemysłem obronnym, produkcją sprzętu, amunicji oraz komponentów dla sił zbrojnych. B&T AG, to prywatna firma specjalizująca się w broni palnej, tłumikach, lekkiej broni taktycznej i akcesoriach. Z jej pistoletów maszynowych APC9 korzysta m.in. armia USA. W Szwajcarii jest również Rheinmetall Air Defence, dawny Oerlikon, dziś będący częścią niemieckiego koncernu. Specjalizuje się w systemach obrony przeciwlotniczej/ przeciw-dronowej i artylerii."
Biznes,"Romans z Keanu Reevesem, czyli wyjątkowo okrutne oszustwo [PODCAST]",https://www.pb.pl/dlaczego-ktos-daje-sie-nabrac-na-romans-z-keanu-reevesem-podcast-1253087,2025-12-04 12:28:56,"71-latka w transzach 214 tys. zł fałszywemu nafciarzowi w Turcji. Rzekomy kierownik kopalni w Kambodży wyłudził od 51-latki 173 tys. zł. 72-latek stracił 250 tys. zł, bo zakochał się w nieistniejącej lekarce z Japonii. Cała trójka to ofiary romance scamu - jednego z najokrutniejszych oszustw. Pracownicy lotnisk bardzo dobrze znają ten typ: samotna osoba z kwiatkiem w ręku czeka w pustej sali przylotów na Brada Pita, amerykańskiego żołnierza, reportera, pracownika rafinerii, biznesmena, lekarza - można mnożyć profesję i persony pod które podszywają się oszuści. „Obiecywał, że zakończy służbę, przyjedzie do Polski i spędzi resztę życia w Grójcu” - opowiadała policji jedna z ofiar romance scamu. W październiku 71- latka z Krakowa złożyła zawiadomienie o stracie 214 tys. zł. Przez kilka tygodni wpłacała je ukochanemu, pracownikowi platformy wiertniczej w Turcji, żeby mógł naprawić popsuty silnik w jakiejś maszynie, skończyć prace i do niej przyjechać. W Głupczycach na policję zgłosił się 70-latek, którego małżonka wyczyściła wspólne konto z 70 tys. zł, bo pomagała poznanej w Internecie miłości. Przykłady romance scamów można mnożyć. I choć wszystkie oszustwa finansowe są dotkliwe dla ofiar, to romance scamy zaliczają się do wyjątkowo okrutnych, bo okradają z pieniędzy, uczyć, zaufania do ludzi i wiary w siebie. Poszkodowanych są ich tysiące: starsi, młodsi i zupełnie młodzi ludzie. Oszuści znajdują ją na platformach społecznościowych, aplikacjach randkowych. Jeśli ktoś sądzi, że ofiary scamu to pierwsza lepsza naiwna - jest w błędzie. Badania pokazują, że często są to osoby nieufne, odrzucają pierwsze zaczepki oszustów. Poddane socjotechnicznym manipulacjom wchodzą w związki, które czasem trwają miesiącami. W tym czasie przestępcy po trochu okradają swoje ofiary, żeby na koniec pozbawić je wszystkich pieniędzy, oszczędności życia, a nawet nakłonić do zaciągnięcia kredytu. Chińczycy, którzy są mistrzami tego przestępstwa, nazwali ten proceder ""pig butcherning"" - tuczenie świń na rzeź. Zapraszamy do wysłuchania i obejrzenia podcastu z Pauliną Krakowską, ekspertką cyberbezpieczeństwa w PKO BP, która jeździ po kraju na spotkania z klientami, żeby edukować je ze scamów, oszustw, technik stosowanych przez oszustów. Nader często podchodzą do niej ofiary romance scamów. To przejaw nielada odwagi, bo ludzie wstydzą się o tym mówić, bo są to historie bolesne. Jak ta o starszej pani, która w oczekiwaniu na swojego żołnierza z Ameryki kupiła nowe łóżko do sypialni i przemeblowała mieszkanie... No, ale jeśli ktoś wysyła ci kilka razy dziennie takie grafomańskie wyznania: ""Mogę wytrzymać trzy dni bez jedzenia, dzień bez mówienia, godzinę bez ruchu, minutę bez oddechu, ale ani sekundy bez myślenia o Tobie. Delikatna melodia. Słowa unoszące się w powietrzu… Róże… Nie jestem ani Romeo, by szeptać cuda, ani Victor Hugo, by mówić pięknie; jestem po prostu sobą, mówiąc: KOCHAM CIĘ. 💘"""
Biznes,"CCC, Orlen, KGHM i 50 innych spółek. Analiza techniczna akcji z GPW odc. 103 WEBINAR",https://www.pb.pl/ccc-orlen-kghm-i-50-innych-spolek-analiza-techniczna-akcji-z-gpw-odc-103-webinar-1253062,2025-12-04 07:22:38,"Webinar poprowadził prof. Krzysztof Borowski, który przedstawił ciekawe jego zdaniem wykresy oraz omówił propozycje uczestników. Ciekawe spółki KGHM GPW Captor LSI Software Bioplanet Neuca Silvair Newag Orlen Energa Brand Dom Development GK Immobile Huuuge Kino Polska Komputronik Monnari Trakcja Comperia Torpol VRG Żabka Wawel ZUK Action Benefit DGA Wirtualna Budimex Creotech Delko Kęty Mennica Polska Marvipol Passus Selena FM Selvita Unibep Kogeneracja Makarony Amica Bloober team Synektik Orange Eurotel Vindexus Helio Spotkania odbywają się co dwa tygodnie. Dzięki nim masz dostęp do wiedzy i najświeższych analiz, by Twoje inwestycje były jeszcze bardziej przemyślane. Obejrzyj poprzednie webinary>> Czym jest analiza techniczna, jak na niej zarobić i w które spółki warto teraz zainwestować - obejrzyj webinar o podstawach analizy technicznej>> Nie przegap webinarów dotyczących analizy technicznej - wypełnij poniższy formularz, a otrzymasz powiadomienie przed kolejnymi odcinkami!"
Biznes,Chińskie banki państwowe interweniują na rynku walutowym. Pekin spowalnia umocnienie juana,https://www.pb.pl/chinskie-banki-panstwowe-interweniuja-na-rynku-walutowym-pekin-spowalnia-umocnienie-juana-1253086,2025-12-04 12:12:24,"Agencyjne źródła twierdzą, że największe chińskie banki państwowe kupowały w ostatnich dniach dolary na krajowym rynku kasowym. Transakcje miały powstrzymać zbyt szybkie umacnianie się juana, który w środę osiągnął najwyższy poziom od 14 miesięcy. Zakupy wpisują się w utrzymujący się trend interwencji mających złagodzić wzrost wartości waluty. Nietypowym elementem działań było to, że banki nie sprzedawały kupionych dolarów na rynku swapów. Ograniczenie podaży amerykańskiej waluty zwiększyło koszty długoterminowych zakładów na dalsze umocnienie juana, co rynek natychmiast odczuł w postaci spadku punktów swapowych. Władze hamują, ale nie zatrzymują wzrostu juana Źródła rynkowe podkreślają, że działania miały jedynie spowolnić tempo wzrostu juana, a nie odwrócić trend. Jednocześnie niższa dynamika umocnienia waluty utrudnia inwestorom utrzymywanie długich pozycji, ponieważ zyski nie rekompensują różnicy pomiędzy dochodami z bardziej rentownych dolarów a nisko oprocentowanym juanem. Państwowe banki często wykonują podobne operacje w imieniu Ludowego Banku Chin, choć mogą też działać na własny rachunek. Chiński bank centralny nie skomentował jeszcze ostatnich interwencji. Fix ustalony znacznie słabiej od oczekiwań W czwartek juan osłabił się o około 0,1 proc., po tym jak dzień wcześniej osiągnął najwyższy poziom wobec dolara od ponad roku. Jednocześnie bank centralny ustalił dzienny kurs referencyjny na poziomie 7,0733 za dolara, czyli o 164 pipsy słabiej niż oczekiwał rynek. Różnica między fixem a rynkowymi prognozami była największa od lutego 2022 roku, co rynek odebrał jako sygnał woli władz do ograniczenia zysków waluty. W porównaniu z koszykiem walut juan pozostaje jednak blisko najwyższego poziomu od kwietnia, co wskazuje na ogólną poprawę nastrojów wobec chińskich aktywów oraz osłabienie dolara. Polityczne i gospodarcze tło Juan zyskał około 3,3 proc. od początku roku i jest na dobrej drodze do osiągnięcia najlepszego rocznego wyniku od 2020 roku. Aprecjacji sprzyjają sygnały akceptacji ze strony władz, które wielokrotnie ustalały dzienne pasmo wahań waluty powyżej oczekiwań rynku. Warto jednak zauważyć, że po uwzględnieniu inflacji realny efektywny kurs juana jest wciąż bliski najniższego poziomu od 2011 roku, co wskazuje, że waluta Chin pozostaje relatywnie słaba w ujęciu handlowym mimo krótkoterminowych wzrostów."
Biznes,10. edycja Customer Experience Transformation za nami!,https://www.pb.pl/10-edycja-customer-experience-transformation-za-nami-1253085,2025-12-04 12:07:37,"Jubileuszowa edycja konferencji Customer Experience Transformation za nami. To były dwa dni wypełnione po brzegi wystąpieniami ekspertów i prelekcjami w formie praktycznych case studies. Customer Experience Transformation to wydarzenie, które nie tylko dostarcza wartościowej wiedzy, ale również motywuje do działania, prezentując praktyczne przykłady rozwiązań i ich wdrożenia w różnych organizacjach. Zapraszamy do obejrzenia relacji wideo z tego wydarzenia. Posłuchaj Zostań subskrybentem i słuchaj tego oraz wielu innych artykułów w pb.pl"
Biznes,"Analityk skomentował projekt OKI. ""Zawiera irytujące gwiazdki""",https://www.pb.pl/analityk-skomentowal-projekt-oki-zawiera-irytujace-gwiazdki-1253084,2025-12-04 12:05:36,"Minister finansów i gospodarki opublikował w środę i skierował do konsultacji projekt ustawy o osobistych kontach inwestycyjnych (OKI). Dokonywane za jego pośrednictem inwestycje w akcje, obligacje czy jednostki funduszy będą zwolnione z podatku do kwoty 100 tys. zł. W przypadku lokat i obligacji oszczędnościowych limit zwolnienia wyniesie 25 tys. zł. Zgodnie z wcześniejszymi doniesieniami PB do OKI wprowadzone zostaną ograniczenia dotyczące inwestowania za granicą. - Wprowadzono ograniczenie zwolnienia z podatku Belki wyłącznie do aktywów w złotym. Jedyna ekspozycja zagraniczna w walucie możliwa będzie przez fundusze inwestycyjne (tu też z limitem - 30 proc. aktywów funduszu). W praktyce zmusi to inwestorów do budowania portfela na GPW lub korzystania z denominowanych w złotym - i niestety droższych - ETF-ów na rynki zagraniczne lub ewentualnie kupowania akcji na GlobalConnect (tu często wyższy bid-ask spread niż na rynku bazowym) - komentuje Marcin Materna, dyrektor działu analiz w Biurze Maklerskim Millennium. Jego zdaniem przy obecnym łatwym dostępie do światowych rynków jest to rozwiązanie anachroniczne. Ogranicza globalną dywersyfikację, która jest ważna, gdy większość aktywów finansowych polskich inwestorów już jest uzależniona od koniunktury w Polsce. - Wygląda to raczej na próbę sztucznego napędzania popytu na GPW. Nie jestem pewien, czy akurat o to powinno chodzić, bo co dobre dla polskiego rynku nie musi być automatycznie dobre dla polskiego inwestora - podkreśla Marcin Materna. Problem widzi też w braku automatycznej waloryzacji kwot aktywów wolnych od podatku. - Bez indeksacji realna wartość zwolnienia będzie z roku na rok coraz mniejsza. Daleko temu do IKE/IKZE/PPK, gdzie nie dość, że roczne limity wpłat rosną, to wartość aktywów objętych ulgami podatkowymi nie jest w ogóle ograniczona. Limit na OKI powoduje też, że po wpłaceniu 100 tys. dalsze inwestowanie staje się już kwestią nieco problematyczną (nie znaczy od razu że jest bez sensu – wymaga po prostu głębszej analizy). Wprowadza się więc niestety kolejny limit, którego realna wartość będzie zależała od dobrej woli polityków. Może się okazać, że podobnie jak progi podatkowe, po kilku latach będzie on oderwany do realiów ekonomicznych - dodaje Marcin Materna. Wygląda to raczej na próbę sztucznego napędzania popytu na GPW. Nie jestem pewien, czy akurat o to powinno chodzić, bo co dobre dla polskiego rynku nie musi być automatycznie dobre dla polskiego inwestora Mimo to uważa, że OKI to produkt wart polecenia, choć warto byłoby poprawić katalog dostępnych aktywów oraz indeksację progów. - OKI nie będzie idealnym kontem - zawiera niestety irytujące gwiazdki. Można go moim zdaniem ocenić jak PPK: nie jest doskonałe, co nie oznacza jednak, że jest złe - podsumowuje Marcin Materna."
Biznes,Noble Securities: Orlen i KGHM potanieją. Warto zerknąć na 33 inne spółki,https://www.pb.pl/noble-securities-orlen-i-kghm-potanieja-warto-zerknac-na-33-inne-spolki-1253082,2025-12-04 12:00:00,"W ciągu 13 najbliższych miesięcy indeks WIG wzrośnie o 5-10 proc. Będzie to głównie pochodna zachowania dużych i średnich spółek, które w benchmarku szerokiego rynku ważą najwięcej. Za nieco ponad rok sWIG80 będzie bowiem 10-20 proc. wyżej niż obecnie, podczas gdy mWIG40 i WIG20 tylko 5-10 proc. Z takiego założenia wychodzi dom maklerski Noble Securities w swojej strategii na 2026 r., a właściwie na najbliższe 13 miesięcy. - Na 2026 r. zakładamy poprawę zagregowanego zysku netto dla indeksu WIG o 5 proc., co będzie konsekwencją stabilizacji wyników banków i braku perspektyw na poprawę w Orlenie. Te spółki ważą zaś około 50 proc. w WIG20 i około 40 proc. w WIG – zaznacza Sobiesław Kozłowski, dyrektor departamentu analiz i doradztwa Noble Securities. Orlen, podobnie zresztą jak KGHM, to blue chipy, których kursy wzrosły w ciągu 11 miesięcy 2025 r. niemal o 100 proc. Noble Securities zakłada, że w ciągu następnych 13 miesięcy czeka je 20-procentowa przecena. - Od dołka pod koniec 2024 r. do szczytu w listopadzie 2025 r. kurs Orlenu wzrósł o ponad 120 proc. To ewidentnie wysoka stopa zwrotu, a duża część EBIT i EBITDA spółki jest prostą pochodną cen gazu. One spadły, co będzie wywierało presję na wyniki. Wskaźnikowo Orlen jest zaś wyceniany podobnie do spółek porównywalnych, nie widzimy więc potencjału do wzrostu kursu z tego tytułu. KGHM-owi ciążyć będzie koniunktura w przemyśle, która – zwłaszcza w Chinach – będzie słaba. Do tego ponowne otwarcie indonezyjskiej kopalni Grasberg, należącej do Freeport McMoRan, zwiększy podaż miedzi, co wywrze presję na ceny, tak jak zamknięcie tej kopalni podniosło wcześniej notowania miedzi i KGHM [w indonezyjskiej kopalni doszło do zalań i lawin błotnych –red.] – tłumaczy Sobiesław Kozłowski. Noble Securities odradza także inwestycję w akcje Bogdanki i Tauronu. Kurs Bogdanki spada już od lipca, ale Tauron w ciągu 11 miesięcy 2025 r. zwiększył wartość o ponad 140 proc. Noble Securities uczula jednak na duży udział dystrybucji w strukturze EBITDA spółki - to 61 proc. wobec 37 proc. w PGE i 34 proc. w Enei. W połączeniu z presją polityczną na obniżenie cen prądu poniżej 500 zł/MWh w taryfie G będzie to tworzyć presję na średni ważony koszt kapitału. Obniżki stóp procentowych NBP Jako godne uwagi Noble Securities uważa za to 33 inne spółki. Mniej lub bardziej pozytywnie patrzy przy tym na osiem z 17 wyodrębnianych przez siebie sektorów gospodarki reprezentowanych na GPW. Zazwyczaj poleca w nich spółki, które bezpośrednio lub pośrednio skorzystają na obniżkach stóp procentowych NBP, ale też amerykańskiego Fedu. Według Noble Securities stopa referencyjna NBP na koniec 2026 r. będzie wynosić 3,5 proc. W tym kontekście w sektorze finansowym atrakcyjny jest windykacyjny Kruk. Spadek stóp procentowych w połączeniu ze stabilną stopą bezrobocia sprzyja spłacalności wierzytelności, jednocześnie obniżając koszty finansowania spółki. Na ponad 20-procentowy wzrostu kursu w ciągu 13 miesięcy można według Noble Securities liczyć w przypadku Murapolu i Atalu. Obie firmy stosunkowo dużo mieszkań sprzedają poza największymi aglomeracjami i są w związku z tym bardziej wrażliwe na spadek stóp procentowych NBP niż Dom Development, Archicom czy Develia. A jak dzięki obniżkom stóp procentowych ożywi się branża deweloperska, to również wtórny rynek nieruchomości. Ruszą różnego rodzaju remonty, co polepszy sytuację takich dostawców narzędzi i materiałów budowlanych jak Toya, Ferro czy Rawlplug. Za tą ostatnią spółką ma dodatkowo przemawiać zwiększająca się produkcja zakładu w Wietnamie. Dobrze powinno się dziać w takich spółkach budowlanych jak Polimex Mostostal, Unibep, Onde oraz w Elektrotimie. Generalnie powinien im sprzyjać wzrost kontraktów publicznych przy braku presji kosztowej. Analitycy Noble Securities zwracają uwagę, że Polimex Mostostal powinien być największym po Budimeksie beneficjentem inwestycji budowlanych planowanych w Polsce w najbliższych 10 latach. W przypadku Onde wieszczą sprzedaż farmy fotowoltaicznej w Kazimierzu Biksupim już w pierwszym kwartale 2026 r., a także widzą szanse na większe kontrakty dotyczące OZE w Niemczech i Rumunii. Podstawy do optymizmu o podłożu podobnym do firm typowo budowlanych istnieją co do Apatora, który może liczyć na wymianę liczników i inwestycje w magazyny energii. Biotechnologia zyska na atrakcyjności W grupie spółek polecanych na 2026 r. są trzy z sektora biomedycznego – Ryvu Therapeutics, Captor Therapeutics i Celon Pharma. Analitycy Noble Securities wierzą, że prowadzone przez nie badania idą we właściwym kierunku i uda się im podpisać tzw. umowy partneringowe. Sobiesław Kozłowski dodaje, że globalnym wsparciem będzie dla nich obniżanie stóp procentowych przez Fed. Zazwyczaj powoduje to napływ kapitału do firm z tego sektora, który patrząc globalnie w znacznej części po prostu „przepala” pieniądze. Im niższy koszt pieniądza, tym łatwiej pozyskać tej branży finansowanie. Choć obniżki stóp procentowych co do zasady nie są korzystne dla banków, Noble Securities poleca akcje BNP Paribas Banku Polska. Głównym argumentem jest w tym wypadku niska wycena wskaźnikowa. Noble Securities uważa, że wzrost polskiego PKB w 2026 r. wyniesie 3,4 proc., choć jest potencjał, by było to nawet około 4 proc. Ożywienie gospodarcze to generalnie argument za mniejszymi spółkami przemysłowymi. Wśród nich godne uwagi są Mangata, Odlewnie Polskie, MFO, Seco/Warwick i Mo-Bruk. Za MFO przemawia ponadto spadek kontyngentów bazowych na import do Unii Europejskiej elementów stalowych. Zamówienia płynące do spółki zależnej w Stanach Zjednoczonych (Retech) w połączeniu z umocnieniem dolara powinny zaś przełożyć się pozytywnie na wyniki całej grupy Seco/Warwick. W przypadku Mo-Bruku kusi dodatkowo wzrost mocy produkcyjnych i dalsze plany akwizycyjne. Branża oceniana neutralnie, ale spółki budzą nadzieje Poza 19 spółkami z sektorów, do których podchodzi pozytywnie, Noble Securities uważa, że warte uwagi jest też 14 spółek z branż, do których nastawienie sektorowe ma neutralne lub selektywne. Choć obniżki stóp procentowych co do zasady nie są korzystne dla banków, Noble Securities poleca akcje BNP Paribas Banku Polska. Głównym argumentem jest w tym wypadku niska wycena wskaźnikowa. Ten argument powtarza się w przypadku spółek z branż ocenianych neutralnie jako całość. Prognozowana poprawa EBITDA i zysku netto w latach 2026-27 implikuje relatywnie niską wycenę wskaźnikową Benefitu Systems. Ten sam argument przemawia też za spółkami Cyber Folks, Neuca i Cyfrowy Polsat. W przypadku tego ostatniego niska wycena wskaźnikowa na bazie prognoz na lata 2026-27 to jednak nie tyle pochodna rozwoju biznesu, co spadku kosztów finansowania wskutek spadku stóp procentowych. Wiele spółek polecanych przez Noble Securities należy do sektora handlu detalicznego. Analitycy domu maklerskiego zwracają uwagę, że Żabka to firma, która przekracza własne prognozy, LPP powinno zaś osiągać wysoka dynamikę sprzedaży przy stabilnych marżach ze względu na wzrost powierzchni sprzedaży. Są też zdania, że po raporcie Ningi Research i obniżeniu prognoz na 2025 r. nadmierna przecena dotknęła akcje CCC. Dostrzegając chińską konkurencję zakładają poprawę EBITDA i wolnych przepływów pieniężnych Allegro. Dostrzegając ryzyko w postaci konkurencji takich zagranicznych graczy, jak Twilio czy Sinch, Noble Securities poleca akcje Vercomu, wychodząc z założenia, że ekspansja zagraniczna i dążenie do digitalizacji doprowadzi w latach 2026-27 do 20-procentowego wzrostu EBITDA spółki. „Wiedźmin 4” wchodzi do gry z „GTA VI” Korzyści z reorganizacji to argument za Amicą, tak jak utrzymujące się wysokie marże Inter Carsu, mimo trudnego rynku. W przypadku Wirtualnej Polski synergie wygenerowane w najbliższych 12 miesiącach w segmencie turystycznym mają być wyższe niż erozja EBITDA w segmencie reklamy i subskrypcji. W branży gamingowej za jedyną godną uwagi spółką analitycy uznali CD Projekt. Premiera „Grand Theft Auto VI” – gry, z którą CD Projekt nie ma nic wspólnego - zaplanowana na koniec 2026 r. może pobudzić zainteresowanie całym sektorem gamingowym. W przypadku polskiej spółki można będzie wtedy grać pod premierę dodatku do „Wiedźmina 3” oraz działania marketingowe związane z „Wiedźminem 4”."
Biznes,Na europejskim rynku akcji poprawa nastrojów. Drożeją spółki motoryzacyjne,https://www.pb.pl/na-europejskim-rynku-akcji-poprawa-nastrojow-drozeja-spolki-motoryzacyjne-1253081,2025-12-04 11:39:58,"Wśród najmocniej drożejących spółek z europejskiego indeksu są m.in. Porsche Automobil Holding (5,1 proc.), Renault (4,1 proc.), Mercedes-Benz Group (3,9 proc.), Volkswagen (3,65 proc.) i Stellantis (3,35 proc.). Prezydent Donalda Trump odwołał wprowadzone przez poprzednika wymagania dla aut dotyczące spalania i ogłosił nowe, znacznie łagodniejsze. Martino De Ambroggi, analityk Equita powiedział, że choć taka decyzja była oczekiwana, to powinna mieć pozytywny wpływ na cały sektor. Pomoże też w wywarciu presji na władze Unii Europejskiej, aby złagodziły długoterminowe cele dotyczące wycofywania ze sprzedaży aut spalinowych. Najmocniej w Stoxx Europe 600 tanieje Philips (-7,2 proc.). Największy od 10 miesięcy spadek kursu holenderskiego producenta sprzętu medycznego spowodowały doniesienia Citi, które podało, że goszczący na jego konferencji prezes spółki sceptycznie wypowiedział się o oczekiwanym przez rynek wzroście sprzedaży organicznej Philipsa w 2026 roku i sugerował, że będzie o połowę mniejszy. Popyt przeważał w 14 z 19 głównych segmentach rynku. Najmocniej drożały spółki motoryzacyjne (2,45 proc.), przemysłowe (1,0 proc.) i handlu detalicznego (0,9 proc.). Największa podaż była w segmentach spółek użyteczności publicznej (-0,8 proc.), ochrony zdrowia (-0,3 proc.) i telekomunikacji (-0,2 proc.). We Frankfurcie DAX rósł o 0,75 proc., w Paryżu CAC40 zwiększał wartość o 0,4 proc., a w Londynie FTSE100 notował zaledwie 0,02 proc. zwyżkę."
Biznes,Gigantyczna inwestycja TikToka w Brazylii. Powstanie  największe centrum danych w Ameryce Łacińskiej,https://www.pb.pl/gigantyczna-inwestycja-tiktoka-w-brazylii-powstanie-najwieksze-centrum-danych-w-ameryce-lacinskiej-1253080,2025-12-04 11:11:18,"TikTok przeznaczy ponad 200 miliardów reali (około 37,7 miliarda dolarów), na budowę centrum danych w Brazylii. Będzie to pierwszy tak duży projekt firmy w Ameryce Łacińskiej i jeden z największych w globalnym portfelu inwestycji infrastrukturalnych ByteDance. Centrum danych powstanie w stanie Ceara, w pobliżu przemysłowego portu Pecém. Region znajduje się na skrzyżowaniu kluczowych tras podmorskich kabli telekomunikacyjnych, które biegną do Fortalezy i zapewniają jedne z najszybszych połączeń między Brazylią a Europą oraz Afryką. Projekt będzie realizowany we współpracy z firmą Omnia, specjalizującą się w budowie tego typu obiektów, oraz Casa dos Ventos, jednym z głównych brazylijskich dostawców energii odnawialnej. Zielona energia i globalny wyścig o moc obliczeniową Infrastruktura centrum ma być całkowicie zasilana energią z farm wiatrowych. Ma to kluczowe znaczenie dla ograniczenia śladu węglowego oraz spełnienia globalnych standardów dotyczących zrównoważonego rozwoju. Inwestycja ByteDance wpisuje się w globalny wyścig technologicznych gigantów o rozbudowę infrastruktury obliczeniowej niezbędnej do trenowania i wdrażania systemów sztucznej inteligencji. W projekty tego typu inwestują już m.in. Alibaba oraz Tencent, które konkurują z największymi amerykańskimi operatorami centrów danych. Długoterminowy plan rozwoju Projekt w Brazylii zostanie zrealizowany w ciągu 10 lat. TikTok szacuje, że w tym czasie powstanie około 4000 miejsc pracy. Brazylia, dzięki dużemu udziałowi energii odnawialnej w miksie oraz rozbudowanej infrastrukturze światłowodowej, jest postrzegana jako jeden z najlepiej przygotowanych krajów regionu do rozwoju tego typu inwestycji. Bezpieczeństwo i globalna sieć centrów danych TikTok wykorzystuje centra danych na całym świecie do przechowywania informacji użytkowników oraz tworzenia ich kopii zapasowych. Rozwija lokalne serwerownie, aby spełniać wymagania regulacyjne poszczególnych rynków. W ubiegłym roku ByteDance rozpoczął budowę centrum danych w Finlandii przeznaczonego dla użytkowników z Europy. W Stanach Zjednoczonych usługi chmurowe dla TikToka świadczy Oracle, tworząc barierę ochronną między danymi użytkowników a pracownikami ByteDance w Chinach."
Biznes,"Akt oskarżenia ws. działalności piramidy finansowej, której uczestnicy stracili ponad 500 mln zł",https://www.pb.pl/akt-oskarzenia-ws-dzialalnosci-piramidy-finansowej-ktorej-uczestnicy-stracili-ponad-500-mln-zl-1253079,2025-12-04 10:59:35,"Inwestycje polegały na nabyciu prawa własności danego dzieła na okres od co najmniej 6 miesięcy do roku. Galleri New Form gwarantowała zwrot kapitału, powiększony o wysoki procent zysku, poprzez odkupienie udziału po upływie oznaczonego umową terminu. Według śledczych, wypłata kapitału wraz z oznaczonym zyskiem, następowała jednak z wpłat kolejnych inwestorów. Rzecznik ministra koordynatora służb specjalnych informował dwa lata temu, przy okazji kolejnych zatrzymań, że organizatorzy procederu gwarantowali zwrot kapitału powiększony o 36 proc. zysku w skali roku. Śledztwo zostało wszczęte w 2017 roku na podstawie zawiadomienia Generalnego Inspektora Informacji Finansowej oraz Komisji Nadzoru Finansowego. Dotyczyło prowadzenia - bez zezwolenia - działalności polegającej na gromadzeniu środków pieniężnych osób fizycznych i prawnych w celu obciążenia ich ryzykiem przez osoby reprezentujące Galleri New Form. Prokuratura badała też wątek doprowadzenia do niekorzystnego rozporządzenia mieniem, bowiem początkowo właścicielka galerii wypłacała klientom zyski, potem jednak już tak się nie działo. Zarzuty, z których najpoważniejsze dotyczą właścicielki galerii i jej syna, obejmują okres od 2012 do 2017 roku. Pokrzywdzonych jest ponad 1,7 tys. osób - poinformowała w czwartkowym komunikacie Prokuratura Regionalna w Białymstoku. Akt oskarżenia, który liczy ponad 5,5 tys. stron, trafił do Sądu Okręgowego w Białymstoku. Część sprawy wyłączono jeszcze do odrębnego postępowania. Galleri New Form ze szwedzkiego Trelleborgu, która miała placówki w Gdyni, Warszawie i Białymstoku, oferowała dzieła sztuki znanych artystów, także polskich. Właścicielka, posiadająca szwedzkie i polskie obywatelstwo Joanna S., chwaliła się, że kupował je u niej nawet prezydent USA Barack Obama. PAP informował kilka lat temu, że właścicielce pomagała należąca do jej znajomych galeria w Londynie. W 2021 roku agencja donosiła o zatrzymaniu na terenie Hiszpanii poszukiwanych międzynarodowymi listami gończymi twórczyni Galleri New Form Joanny S. i jej syna Mikaela."
Biznes,"Lotnisko we Wrocławiu wraca do gry. Ruch pasażerski w górę, inwestycje w toku",https://www.pb.pl/lotnisko-we-wroclawiu-wraca-do-gry-ruch-pasazerski-w-gore-inwestycje-w-toku-1253078,2025-12-04 10:55:07,"Pasażerów w portach lotniczych w Polsce przybywa w szybkim tempie, co wiąże się z koniecznością ich rozbudowy. Port Lotniczy we Wrocławiu obrał najtrudniejszą drogę, bo w trakcie kolejnego etapu modernizacji całkowicie wstrzymał ruch pasażerski. Podczas przerwy operacyjnej, która rozpoczęła się pod koniec października, Strabag Infrastruktura Południe — główny wykonawca przedsięwzięcia — wykonał prace związane z przyłączeniem nowej i zmodernizowanej infrastruktury do drogi startowej. Oddał też do użytku drugą płytę do odladzania. Koszt inwestycji, której finisz jest przewidziany na koniec przyszłego roku, wyniesie 375 mln zł netto. — Prace zaplanowane na tym etapie zostały wykonane zgodnie z harmonogramem. Pierwszy samolot przyleci do nas wieczorem 4 grudnia z Amsterdamu, to maszyna KLM. Od 5 grudnia przywrócimy pełną operacyjność lotniska — mówi Karol Przywara, prezes Portu Lotniczego Wrocław. Pasażerowie mogą już korzystać z ulokowanego bezpośrednio przy terminalu nowego 3-gwiazdkowego hotelu pod marką Hampton by Hilton ze 122 pokojami. Jego koszt sięgnął 60 mln zł. Efekty już widać — przewoźnicy zwiększają obecność Rozbudowa przynosi pierwsze rezultaty. Jeszcze w grudniu Ryanair planuje na stałe zbazować we Wrocławiu siódmą maszynę, a w sezonie letnim Wizz Air ulokuje tam trzecią. Wrocławski port zachęca też linie lotnicze do uruchomiania nowych połączeń. Dolny Śląsk jest kluczowym regionem koreańskich inwestycji — znajdują się tu m.in. zakłady LG Energy Solution i LG Electronics, a mieszka tam około 5 tys. obywateli tego kraju. — W ostatnim czasie prowadziliśmy rozmowy z kilkoma przewoźnikami sieciowymi, np. z Korean Air na temat ewentualnego połączenia z Seulu do Wrocławia. Na tej trasie od ponad dwóch lat operuje PLL LOT, odbywając jeden rejs w tygodniu. Myślę, że połączenie ze stolicą Korei minimum dwa razy w tygodniu cieszyłyby się dużą popularnością. W przyszłym roku będziemy też kontynuować rozmowy z przewoźnikami o zwiększeniu liczby lotów do stolic europejskich, a także na Półwysep Arabski — podkreśla Karol Przywara. Pasażerów będzie więcej. Wyniki finansowe osłabną 40-dniowe wyłączenie z funkcjonowania nie odbije się na spadku liczby podróżnych. Już w połowie października wrocławski port osiągnął zeszłoroczny poziom — 4,5 mln, a do końca roku lotnisko planuje dojść do ok. 4,9 mln. Jesienna przerwa operacyjna osłabi natomiast tegoroczne przychody i zysk netto, Karol Przywara zapewnia jednak, że port zakończy rok finansowy na plusie. W 2024 r. przychody sięgnęły 0,5 mld zł, o 47 mln zł więcej niż w 2023 r., a zysk netto 42 mln, więcej o 9,5 mln zł. Rozbudowa potrwa jeszcze dziewięć lat W porcie jest realizowany drugi etap rozbudowy rozpoczętej we wrześniu 2024 r. Strabag ma wybudować nową drogę kołowania o długości 2,5 km równoległą do drogi startowej, a także powiększyć płyty postojowe na dodatkowe 14 samolotów — obecne mieszczą 17. Terminal ma też zyskać dodatkowe moduły w kierunku wschodnim i zachodnim oraz pirs odlotowy. Dzięki temu jego powierzchnia podwoi się, sięgając 80 tys. m kw., a przepustowość zwiększy do 8-10 mln pasażerów. Spółka planuje także budowę wielopoziomowego parkingu na 1600 miejsc. Koszt tej inwestycji nie jest jeszcze oszacowany. — Jesteśmy na etapie wyboru biura projektowego, a samo opracowanie planu potrwa 18 miesięcy. Prace budowlane zamierzamy zakończyć w 2031 r. — mówi Karol Przywara. Infrastruktura to nie wszystko — pasażerowie zyskają wówczas dostęp do większej liczby sklepów i restauracji. Obecnie działa ich tu ponad 20, a po rozbudowie będzie dwa razy więcej. Rozbudowa potrwa do 2034 r. i pochłonie około 1 mld zł."
Biznes,Prezydent USA radykalnie złagodził wymagania dla aut dotyczące spalania,https://www.pb.pl/prezydent-usa-radykalnie-zlagodzil-wymagania-dla-aut-dotyczace-spalania-1253076,2025-12-04 10:33:57,"Trump ogłosił, że jego administracja oficjalnie wycofuje „absurdalne” przepisy CAFE. Oznacza to, że producenci samochodów są teraz zobowiązani do osiągnięcia do 2031 roku średniego zużycia paliwa dla całej floty na poziomie 34,5 mil na galonie, czyli ok. 6,8 litra na 100 km. To radykalne złagodzenie wymagań, bo wprowadzone przez administrację Joe Bidena wskazywały na konieczność osiągnięcia w tym samym okresie spalania wynoszącego 50,4 mil na galonie, czyli ok. 4,7 litra na 100 km. Trump podkreślił, że dzięki jego decyzji będzie możliwa produkcja tańszych aut. Uczestniczący w jej ogłoszeniu Jim Farley, prezes koncernu Ford, określił zmianę jako „zwycięstwo zdrowego rozsądku”. Odmienną opinię o decyzji Trumpa mają grupy działające na rzecz ochrony środowiska. Wskazują, że stosowanie wymagań wprowadzonych przez administrację Joe Bidena skutkowałoby mniejszymi o 23 mld USD wydatkami konsumentów na paliwa. Will Anderson z w Public Citizen, organizacji opowiadającej się za pojazdami bezemisyjnymi powiedział, że nowa polityka po prostu przekierowuje pieniądze do „kumpli Trumpa z branży naftowo-gazowej” kosztem amerykańskiego społeczeństwa."
Biznes,Dania podnosi prognozy wzrostu gospodarczego mimo zawirowań z Novo Nordisk,https://www.pb.pl/dania-podnosi-prognozy-wzrostu-gospodarczego-mimo-zawirowan-z-novo-nordisk-1253075,2025-12-04 10:14:29,"Ministerstwo Gospodarki Danii prognozuje obecnie, że produkt krajowy brutto ma wzrosnąć o 2,6 proc. w 2025 roku, podczas gdy wcześniejsze, sierpniowe szacunki zakładały dynamikę na poziomie 1,4 proc. Z kolei wzrost na rok 2026 został podwyższony do 2,2 proc. z wcześniej oczekiwanych 2,1 proc. Rząd podkreśla, że poprawione warunki dotyczące amerykańskich taryf celnych zmniejszyły niepewność polityczną, jednocześnie wspierając stabilność eksportową duńskich firm farmaceutycznych. Novo Nordisk pod presją konkurencji Zaktualizowane prognozy pojawiają się w chwili, gdy koncern Novo Nordisk mierzy się z rosnącą konkurencją tańszych zamienników leków Wegovy i Ozempic oraz ofensywą amerykańskiego rywala Eli Lilly. Na początku listopada spółka po raz czwarty obniżyła całoroczne prognozy zysków, co wywołało obawy o możliwe masowe redukcje zatrudnienia i przełożenie na szersze spowolnienie gospodarcze w kraju. Spadek wartości akcji Novo osłabił nastroje konsumenckie, a mniej korzystne perspektywy, w połączeniu z taryfami celnymi w USA, doprowadziły w sierpniu do znacznego obniżenia rządowych prognoz wzrostu gospodarczego. Mimo to znaczenie Novo Nordisk dla duńskiej gospodarki nadal pozostaje wyjątkowo duże. Najszybszy wzrost PKB od czterech lat W trzecim kwartale 2025 r. Dania odnotowała najszybszy wzrost PKB od prawie czterech lat, co wynikało w dużej mierze z ekspansji produkcyjnej Novo Nordisk. Eksperci podkreślają, że wpływ firmy na gospodarkę jest obecnie większy, niż wcześniej zakładano. Jednocześnie Novo zakończyło już proces redukcji 5000 miejsc pracy w Danii, ogłoszony we wrześniu. Skala cięć sprawia, że 2025 rok może być najtrudniejszy pod względem liczby zwolnień od czasu pandemii COVID-19. Rząd przewiduje, że efekty redukcji zatrudnienia będą stopniowo widoczne w statystykach bezrobocia w pierwszej połowie 2026 roku. Przemysł farmaceutyczny pozostaje kluczowy na przyszłość Rząd szacuje, że sektor farmaceutyczny w 2025 roku dołoży 1,4 punktu procentowego do wzrostu PKB, potwierdzając jego dominującą rolę w gospodarce. W kolejnych latach branża nadal ma napędzać rozwój, choć jej wpływ może być nieco mniejszy niż w ostatnim okresie dynamicznego wzrostu. Według najnowszych prognoz gospodarka Danii ma zwiększyć się o 1,6 proc. w 2027 roku"
Biznes,Szef inwestycji w PGIM FI: Hassett nie ma wiarygodności koniecznej do forsowania obniżek stóp w USA,https://www.pb.pl/szef-inwestycji-w-pgim-fi-hassett-nie-ma-wiarygodnosci-koniecznej-do-forsowania-obnizek-stop-w-usa-1253074,2025-12-04 09:58:51,"Rosnące przekonanie, że to Kevin Hassett, obecny dyrektor Narodowej Rady Ekonomicznej Białego Domu, zostanie w przyszłym roku następcą Jerome’a Powella na stanowisku szefa banku centralnego USA, przyczyniło się w ostatnim czasie do słabnięcia dolara. W opublikowanej na początku grudnia prognozie BofA Global Research wskazywał na możliwość obniżki stóp w USA w czerwcu i lipcu przyszłego roku o ile to Hassett zostanie przewodniczącym Fed. Peters uważa, że takie oczekiwania są przedwczesne. Zwraca uwagę, że szef Fed nie decyduje samodzielnie o wysokości stóp, bo robi to Federalny Komitet Otwartego Rynku, w skład którego wchodzi 12 osób. - Czy Hassett będzie miał wiarygodność w komitecie niezbędną do uzyskania konsensusu? Nie znamy na to odpowiedzi. Moim zdaniem, nie ma takiej wiarygodności. Myślę, że to właśnie sygnalizuje rynek obligacji – powiedział szef inwestycji w PGIM. Bloomberg przypomina, że The Financial Times pisał o obawach dotyczących nominacji Hassetta zgłaszanych przez kluczowych inwestorów z amerykańskiego rynku obligacji, również tych z Komitetu Doradczego ds. Pożyczek Skarbu (TBCA). To komitet przy amerykańskim Departamencie Skarbu złożony głównie z przedstawicieli największych instytucji finansowych. PGIM Fixed Income jest członkiem TBCA. Hassett jest powszechnie uważany, za realizatora zgłaszanego nieustannie przez Donalda Trumpa postulatu obniżania stóp procentowych. Prezydent USA oświadczył w tym tygodniu, że po selekcji kandydatów na szefa banku centralnego „został tylko jeden”. Mówił o Hassettcie jako „potencjalnym przewodniczącym Fed”. Peters zwrócił uwagę, że wybór Hassetta może spowodować obawy inwestorów o niezależność banku centralnego. - Inwestorzy obawiają się o niezależność oraz wiarygodność Fed i dlatego wyższa premia za ryzyko oraz wyższa premia terminowa są uwzględniane w krzywej rentowności nie tylko USA, ale na całym rynku obligacji skarbowych - powiedział."
Biznes,Turcja wzmacnia bezpieczeństwo energetyczne poprzez wejście w amerykańskie projekty naftowo-gazowe,https://www.pb.pl/turcja-wzmacnia-bezpieczenstwo-energetyczne-poprzez-wejscie-w-amerykanskie-projekty-naftowo-gazowe-1253072,2025-12-04 09:20:30,"Turkish Petroleum negocjuje z największymi amerykańskimi koncernami, w tym z Chevronem i Exxon Mobilem, możliwość nabycia udziałów w projektach wydobycia ropy i gazu. Ankara dąży do zwiększenia swojej obecności na globalnym rynku energii, a jednocześnie wzmacnia fundamenty własnej transformacji energetycznej. Dostęp do amerykańskich surowców oraz współpraca inwestycyjna mają uzupełnić proces dywersyfikacji źródeł, który jest priorytetem w obliczu geopolitycznych napięć i rosnącego znaczenia stabilnych dostaw. LNG z USA jako filar dywersyfikacji energetycznej Stany Zjednoczone stały się kluczowym partnerem w zaopatrzeniu Turcji w gaz skroplony. Długoterminowe kontrakty LNG stanowią podstawę nowej strategii energetycznej Ankary, która stara się ograniczyć zależność od Rosji i Azerbejdżanu. Podpisane umowy z Mercuria Energy Group, Woodside Energy Group, a także świeże kontrakty z Eni i niemieckim SEFE, umacniają pozycję Turcji jako rosnącego hubu energetycznego w regionie. LNG dostarczane z amerykańskich terminali jest oceniane jako bardziej konkurencyjne cenowo w porównaniu z surowcem przesyłanym gazociągami z Rosji i Iranu. Rekordowe wolumeny LNG Od końca 2024 roku Turcja objęła portfel długoterminowych kontraktów obejmujących 150 miliardów metrów sześciennych LNG, którego dostawy będą miały miejsce głównie w latach 2027–2030. Według danych BloombergNEF kraj sprowadził w tym roku już 5,2 mln ton gazu skroplonego, znacznie więcej niż w całym 2024 roku (3,98 mln ton). Rośnie także elastyczność importu, co pozwala tureckim firmom wykorzystywać nadwyżki surowca do dalszego handlu i optymalizacji marż. Infrastruktura i plany rozbudowy mocy regazyfikacyjnych W perspektywie najbliższych 10–15 lat Turcja spodziewa się przyjęcia nawet 1500 ładunków LNG, z czego znaczna część będzie oparta na modelu niezależnym od cen gazu notowanych w amerykańskim hubie Henry Hub. Aby sprostać rosnącemu zapotrzebowaniu, Ankara planuje rozbudowę infrastruktury regazyfikacyjnej, modernizację floty FSRU oraz zwiększenie efektywności logistycznej portów. Nowe kierunki eksportu i modernizacja przesyłu gazu Równolegle Turcja analizuje możliwość zwiększenia przepustowości przesyłu gazu w kierunku Bułgarii o dodatkowe 7–10 miliardów metrów sześciennych rocznie. Realizacja projektu będzie możliwa po modernizacji bułgarskiej sieci przesyłowej, co otworzyłoby drogę do większego eksportu surowca na rynki Europy Południowo-Wschodniej, a w przyszłości również do Ukrainy."
Biznes,Raport: Liczba aktywnych użytkowników Blika – III kwartał 2025 r.,https://www.pb.pl/raport-liczba-aktywnych-uzytkownikow-blika-iii-kwartal-2025-r-1253071,2025-12-04 09:16:58,"Te liczby są bardzo zbliżone do danych operatora systemu. Polski Standard Płatności raportuje, że na koniec września aktywnie z Blika korzystało 19,9 mln użytkowników, o 14 proc. więcej niż rok wcześniej. Od lipca do września wykonali oni 743,9 mln transakcji o wartości 112,3 mld zł, co oznacza wzrost liczby operacji o 19 proc. r/r i wartości o 26 proc. r/r. Średnio Polacy używali Blika około 8 mln razy dziennie, a rekord dnia przekroczył 11 mln płatności. W praktyce oznacza to około 13 transakcji miesięcznie na jednego aktywnego użytkownika. Struktura użytkowników potwierdza bardzo silną koncentrację rynku. Sześć największych banków – PKO BP, mBank, ING Bank Śląski, Santander Bank Polska, Bank Millennium i Bank Pekao – skupia ok. 86 proc. wszystkich aktywnych użytkowników Blika. Liderem pozostaje PKO BP z ok. 4,8 mln klientów blikowych, co daje mniej więcej jedną czwartą całej bazy. Kolejne miejsca zajmują mBank i ING z ponad 2,5 mln użytkowników każdy, a tuż za nimi znajdują się Santander, Millennium i Pekao, również z wynikami przekraczającymi 2,1 mln użytkowników. W każdej z tych dużych instytucji wciąż widać solidny, dwucyfrowy wzrost rok do roku. Ponadprzeciętną dynamikę widać natomiast w części mniejszych banków. Alior Bank zwiększył liczbę aktywnych użytkowników Blika o prawie 19 proc. r/r i ponad 3 proc. k/k, Credit Agricole o około 16 proc. r/r, a Bank Pocztowy o ok. 9 proc. r/r. To może świadczyć o wchodzeniu w fazę nadrabiania dystansu do największych graczy, ale może też odzwierciedlać działania porządkujące bazę – na przykład włączanie do statystyk klientów firmowych, którzy wcześniej nie byli raportowani jako użytkownicy Blika. Największym zgrzytem w danych jest Spółdzielcza Grupa Bankowa. Z jednej strony liczba aktywnych użytkowników rośnie tam o ponad 20 proc. r/r, z drugiej – spada aż o blisko 40 proc. k/k. Taka rozbieżność jest bardzo mało prawdopodobna z biznesowego punktu widzenia i praktycznie na pewno wynika z różnic metodologicznych między II a III kwartałem. Można podejrzewać, że w jednym z okresów do zestawienia włączono inną grupę klientów, na przykład część przedsiębiorców albo użytkowników, którzy wcześniej nie spełniali kryterium „aktywności”. Podobne zastrzeżenia można mieć do bardzo wysokiego wzrostu Nest Banku z kwartału na kwartał (prawie 19 proc. przy niespełna 8 proc. r/r), choć w tym przypadku skala bazy jest na tyle mała, że silne wahania mogą wynikać także z pojedynczych kampanii marketingowych. Z punktu widzenia całego rynku najważniejsze jest jednak to, że mimo takich lokalnych anomalii sumaryczne dane banków dobrze wpisują się w oficjalne statystyki operatora. Blik wchodzi w fazę silnego, ale bardziej „dojrzałego” wzrostu: liczba użytkowników rośnie już wolniej niż wolumen transakcji, bo najaktywniejsi klienci płacą i przelewają coraz częściej. To oznacza, że pole do dalszej ekspansji jest dziś większe po stronie intensywności korzystania z systemu, rozwoju nowych usług (płatności powtarzalne, „kup teraz, zapłać później”) i wyjścia poza Polskę, niż w prostym dopisywaniu kolejnych milionów nowych użytkowników w kraju."
Biznes,Wzrost cen w Szwecji niższy niż oczekiwano. Najniższa inflacja od sześciu miesięcy,https://www.pb.pl/wzrost-cen-w-szwecji-nizszy-niz-oczekiwano-najnizsza-inflacja-od-szesciu-miesiecy-1253070,2025-12-04 09:09:42,"Wzrost cen detalicznych wyniósł we wstępnym odczycie dla listopada do 0,3 proc. w ujęciu rocznym. We wrześniu i październiku inflacja utrzymywała się na poziomie 0,9 proc. Oczekiwano jej spadku w listopadzie do 0,6 proc. Wzrost ceny wynoszący 0,3 proc. jest najniższy od maja, kiedy inflacja wynosiła 0,2 proc. W ujęciu miesięcznym ceny detaliczne spadły w listopadzie w Szwecji o 0,4 proc. W październiku rosły o 0,3 proc., najmocniej od czerwca. Spadek cen w listopadzie jest pierwszym od sierpnia. Indeks cen konsumpcyjnych ze stałą stopą procentową (CPIF), który pozwala ocenić inflację niezależnie od zmian polityki monetarnej, pokazał wzrost cen w listopadzie w ujęciu rocznym o 2,3 proc. To wciąż powyżej celu banku centralnego, wynoszącego 2,0 proc. Bank centralny Szwecji obniżył główną stopę procentową o 225 pkt bazowych od maja ubiegłego roku dzięki czemu PKB rósł w trzecim kwartale tego roku o 2,6 proc. w ujęciu rocznym, najmocniej od ponad czterech lat. Bank centralny oczekuje dalszego spadku inflacji, która ma wynosić za rok ok. 1 proc., po czym ma zmierzać do celu wynoszącego 2,0 proc."
Biznes,Branża technologiczna zaniepokojona reklasyfikacją umów B2B. Apeluje o konsultacje,https://www.pb.pl/branza-technologiczna-zaniepokojona-reklasyfikacja-umow-b2b-apeluje-o-konsultacje-1253069,2025-12-04 08:30:00,"Trwają prace nad nowelizacją ustawy o Państwowej Inspekcji Pracy (PIP). Projekt zakłada m.in. uprawnienie inspekcji do wydawania decyzji o przekształceniu nieprawidłowo zawartych umów cywilnoprawnych w umowy o pracę. W procesie opiniowania negatywnie do proponowanych rozwiązań, odniosły się organizacje zrzeszające firmy m.in. Pracodawcy RP, Federacja Przedsiębiorców Polskich, czy Konfederacja Lewiatan. Duże obawy planowane zmiany budzą w branży IT. Biznes potrzebuje stabilności „Polska branża IT stoi dziś przed ryzykiem poważnego zachwiania stabilności w związku z doniesieniami o planowanych zmianach w ustawie o Państwowej Inspekcji Pracy. Projektowane nadanie inspektorom uprawnień do zmiany umów B2B na umowy o pracę w drodze decyzji administracyjnej, choć motywowane chęcią walki z nadużyciami na rynku pracy, w obecnym kształcie może uderzyć rykoszetem w najnowocześniejszą gałąź naszej gospodarki” – napisał do premiera Donalda Tuska, zarząd ITCORNER, organizacji zrzeszającej ponad 100 przedsiębiorstw działających w branży IT. Ten krytyczny głos nie jest osamotniony. - Projekt reformy PIP w obecnym kształcie może doprowadzić do jednego z największych kryzysów w historii polskiej branży IT. Polska przez lata budowała swój ekosystem technologiczny w oparciu o elastyczność, innowacje i zaufanie do stabilności prawa. Dziś ten model jest zagrożony. Apelujemy o dialog, rzetelną ocenę skutków i stworzenie rozwiązań, które będą chronić zarówno pracowników, jak i konkurencyjność całej gospodarki cyfrowej” – tłumaczy Marta Kępa, wiceprezeska Organizacji Pracodawców Usług IT (SoDA), zrzeszającej niemal 200 firm. Zgodnie z analizą SoDA aż 97 proc. rynku stanowią firmy z sektora MŚP, w których 70–90 proc. wydatków to koszty pracy. W takich realiach każda zmiana obciążeń publiczno-prawnych natychmiast wpływa na rentowność. Nic na siłę, bo efekt będzie odwrotny Organizacje branżowe zwracają uwagę m.in. na specyfikę pracy w IT. Model działania programisty, architekta systemów czy konsultanta IT rzadko wpisuje się w ramy definicji stosunku pracy. Specjaliści w tych dziedzinach rozliczani są z efektów, a nie z godzin spędzonych przy biurku. Często współpracują z kilkoma, rożnymi klientami, co na umowie o pracę byłoby prawnie i organizacyjnie utrudnione. Często praca odbywa się w strefach czasowych klientów z USA czy Azji, a sztywne ramy kodeksowe są w takich sytuacjach archaizmem hamującym rozwój. Branża od lat funkcjonuje w warunkach rynku programisty – specjalistów stale brakuje, a wielu z nich może pracować dla globalnych firm z dowolnego miejsca na świecie. „Kontrakty B2B są świadomym wyborem najlepiej zarabiających specjalistów, którzy cenią sobie niezależność gospodarczą, możliwość swobodnego kształtowania kosztów uzyskania przychodu oraz elastyczność w doborze projektów. Traktowanie przedsiębiorców-informatyków na równi z pracownikami fizycznymi zmuszanymi do samozatrudnienia jest błędem poznawczym, który może mieć katastrofalne skutki legislacyjne” – czytamy w liście do Donalda Tuska. ITCORNER twierdzi, że ryzyko administracyjnego podważania kontraktów B2B spowoduje, że polscy specjaliści – zaczną masowo przenosić swoje rezydencje podatkowe do krajów o bardziej przyjaznym klimacie dla freelancerów (np. Estonii, Czech, czy krajów Europy Południowej). Tym samym zamiast zwiększyć wpływy do ZUS, Polska straci wpływy z PIT i VAT generowane przez tych wysokiej klasy fachowców. Przedstawiciele branży IT podkreślają też znaczenie branży w buduje innowacyjność i cyfrową odporność państwa. - W momencie globalnej walki o talenty i projekty pojawia się pomysł reklasyfikacji umów, który wprowadza jeszcze większą niepewność w kraju już uznawanym za jeden z najbardziej złożonych regulacyjnie rynków w Europie. Dla firm technologicznych stabilność to nie miły dodatek. To konieczny warunek skalowania, inwestowania i utrzymania przewag, które przez lata budowały pozycję polskiego IT. Jeśli chcemy, by sektor nadal napędzał wzrost gospodarczy, potrzebujemy regulacji szeroko konsultowanych i projektowanych w porozumieniu z branżą, a nie obok niej. W obecnych warunkach rynkowych dialog jest koniecznością. Bez niego stracimy nie tylko specjalistów i inwestycje, ale też zdolność do budowania innowacyjnej, odpornej cyfrowo gospodarki – mówi Karolina Charewicz-Jakubowska – prezeska ITCORNER. Przejrzyste zasady zamiast uznaniowości Ministerstwo Rodziny, Pracy i Polityki Społecznej informowało, że celem reformy PIP jest uszczelnienie systemu zatrudnienia i przeciwdziałanie fałszywemu samozatrudnieniu oraz zastępowaniu etatów umowami cywilnoprawnymi. Branżę IT mocno niepokoi rozszerzenie uprawnień PIP i ewentualna uznaniowość w przekształcaniu umów. - Aby zapewnić stabilne warunki prowadzenia działalności, kluczowe jest ograniczenie uznaniowości i wzmocnienie przewidywalności prawa. Decyzje dotyczące kwalifikacji form współpracy powinny opierać się na jasnych, ustawowych kryteriach, a nie na ocenie pojedynczego urzędnika. Jeśli zmiany w obszarze B2B są potrzebne, warto je przeprowadzić w sposób kompleksowy: w drodze precyzyjnej nowelizacji ustawy, z czytelnymi definicjami, przejrzystymi wyjątkami oraz odpowiednim vacatio legis. Takie podejście pozwoli przedsiębiorcom dostosować modele współpracy, a państwu – zachować stabilność i atrakcyjność inwestycyjną – mówi Krzysztof Habowski, założyciel i prezes CEO RST Group oraz członek zarządu ITCORNER. - Wprowadzenie tak nieprecyzyjnych mechanizmów kontroli może zdestabilizować firmy usługowe, zmniejszyć ich konkurencyjność i doprowadzić do realnych strat, które zamienią zdrowy biznes w przedsięwzięcie balansujące na granicy opłacalności. Planowane zmiany, w tym automatyczne przekształcanie kontraktów B2B na umowy o pracę, podniosą koszty pracy do poziomu, który wypchnie najlepszych ekspertów IT za granicę i możemy być pewni, że wtedy globalny rynek natychmiast ich wchłonie. Polska gospodarka odczuje to drastycznie: stracimy talenty, projekty i podatki, a lokalne firmy zostaną zmuszone do ograniczania działalności – dodaje Grzegorz Jarmoszewicz, prezes JellyTech i członek zarządu ITCORNER."
Biznes,Resort rolnictwa podejrzewa próbę celowego spowodowania ASF w polskim zagłębiu hodowli trzody,https://www.pb.pl/resort-rolnictwa-podejrzewa-probe-celowego-spowodowania-asf-w-polskim-zaglebiu-hodowli-trzody-1253068,2025-12-04 08:24:50,"Ministerstwo Rolnictwa i Rozwoju Wsi (MRiRW) poinformowało, że w opinii Inspekcji Weterynaryjnej wszystko wskazuje, że szczątki martwego dzika, zakażonego wirusem afrykańskiego pomoru świń (ASF), celowo zostały przeniesione do zagłębia hodowli trzody pod Piotrkowem Trybunalskim, gdzie dotąd ta choroba nie występowała. Minister rolnictwa Stefan Krajewski poinformował, że o sprawie dzika z ASF pod Piotrkowem był informowany. „Natychmiast zleciłem służbom podjęcie działań i zabezpieczenie terenu. Nie wykluczamy sabotażu, w tym wschodniej dywersji” - napisał na platformie X. Według MRiRW to jest „jak uderzenie w polskie rolnictwo i nasze bezpieczeństwo żywnościowe”. O sprawie dzika z ASF pod Piotrkowem byłem informowany od pierwszych minut. Natychmiast zleciłem służbom podjęcie działań i zabezpieczenie terenu. Nie wykluczamy sabotażu, w tym wschodniej dywersji. Chronimy polską wieś i nie pozwolimy na celowe roznoszenie wirusa. Działamy!… — Stefan Krajewski (@StefanKrajewski) December 3, 2025 Rzecznik ministra koordynatora służb specjalnych Jacek Dobrzyński powiedział w czwartek, że na tym etapie nie ma podejrzenia działania służb wywiadowczych państw obcych. Poinformował dziennikarzy, że łódzki inspektorat weterynaryjny poinformował Agencję Bezpieczeństwa Wewnętrznego o tym zdarzeniu. - Tą sprawą zajmuje się komenda miejska policji w Piotrkowie Trybunalskim. To policja wyjaśnia okoliczności tego zdarzenia - oświadczył. Zaapelował, aby nie wpadać w panikę i nie szerzyć dezinformacji. - Na tym etapie nie ma podejrzenia działania służb wywiadowczych państw obcych. Oczywiście wszelkie informacje są analizowane i weryfikowane - mówił rzecznik ministra koordynatora służb specjalnych. Dziewięć martwych dzików z ASF w Hiszpanii Afrykański pomór świń to zakaźna choroba wirusowa świń domowych wszystkich ras oraz dzików. Wystąpienie ASF ma przede wszystkim znaczenie ekonomiczne. W ostatnim czasie w Europie problemy z zagrożeniem tą chorobą ma Hiszpania. Władze tego kraju w ostatnich dniach skierowały setki policjantów, strażników przyrody i żołnierzy, aby powstrzymać wybuch ASF, zanim stanie się on zagrożeniem dla hiszpańskich hodowców trzody, informował The Guardian. Wirus został wykryty w gminie Bellaterra niedaleko Barcelony. Podejrzewano, że dzik mógł zjeść skażoną żywność przywiezioną spoza Hiszpanii. - Prawdopodobieństwo, że źródłem była wędlina, kanapka lub zanieczyszczony produkt przywieziony drogą lądową, jest wysokie, ponieważ wiele zagranicznych ciężarówek przejeżdża przez Bellaterra – mówił w poniedziałek minister rolnictwa Katalonii, Òscar Ordeig. Zastrzegł, że „to tylko hipoteza”, która wciąż nie ma potwierdzenia. We wtorek hiszpańskie Ministerstwo Rolnictwa informowało o wykryciu ASF u kolejnych siedmiu martwych dzików znalezionych w tym samym obszarze. Zwiększyło to łączną liczbę wykrytych przypadków do dziewięciu. Hiszpania jest największym producentem wieprzowiny w Unii Europejskiej."
Biznes,OpenAI kupił polski start-up,https://www.pb.pl/openai-kupil-polski-startup-1253067,2025-12-04 08:08:43,"Zakup Neptune to kolejna z serii akwizycji OpenAI ogłoszonych w ostatnich miesiącach. We wrześniu firma informowała o przejęciu platformy analityczno-testowej Statsig zaś miesiąc później o zakupie Software Applications. Obecna wycena rynkowa OpenAI kształtuje się na poziomie około 500 mld USD. Neptune dostarcza narzędzia Firma Neptune ostatnio ściśle współpracował z OpenAI, opracowując narzędzia, które umożliwiają analitykom porównywanie i analizę danych oraz identyfikowanie problemów. ""Dogłębna wiedza Neptune w tym obszarze pomoże nam działać szybciej, uczyć się więcej z każdego eksperymentu i podejmować lepsze decyzje w całym procesie trenowania"" - podał OpenAI. „Neptune stworzył szybki i precyzyjny system, który pozwala analizować złożone procesy treningowe. Planujemy głęboko zintegrować ich narzędzia z naszym pakietem szkoleniowym i zwiększyć naszą wiedzę na temat tego, jak modele się uczą” – powiedział Jakub Pachocki, główny naukowiec w OpenAI. ""Zawsze wierzyliśmy, że dobre narzędzia pomagają badaczom wykonywać swoją pracę najlepiej, jak potrafią. Dołączenie do OpenAI daje nam szansę na przeniesienie tego przekonania na nową skalę"" - powiedział Piotr Niedźwiedź, założyciel i prezes Neptune'a, cytowany w komunikacie. Przypominał na blogu firmy, że jej początki sięgają w 2017 r. „Od tego czasu aż do dziś koncentrujemy się na pomaganiu osobom budującym modele ML w iteracyjnej, chaotycznej i nieprzewidywalnej fazie trenowania modelu” – zaznaczył szef Neptune'a. Neptune został wyodrębniony w 2018 r. jako niezależny start-up z firmy Deepsense, gdzie wcześniej funkcjonował jako narzędzie wykorzystywane wewnętrznie. Obecnie firma zatrudnia ponad 50 osób. Wielu pracowników to Polacy. W marcu 2026 r., po trzymiesięcznym okresie przejściowym, spółka zakończy świadczenie usług zewnętrznych. Deklaruje współpracę z dotychczasowymi klientami, aby zapewnić jak najsprawniejszą migrację usług. Tomasz Domagała: Neptune z ogromnym potencjałem Neptune.ai dotychczas zgromadził około 18 mln USD finansowania od inwestorów. Jak informuje agencja Bloomberg, w spółkę na różnych etapach zainwestowali Almaz Capital, btov Partners, Rheingau Founders i TDJ Pitango. Neptune.ai to start-up rozwijany z wykorzystaniem kapitału funduszy venture capital aż do transakcji z Open.ai. Po pierwszym dofinansowaniu w wysokości 1,7 mln USD spółka pozyskała kolejne inwestycje. W 2019 r. otrzymała 3 mln USD w rundzie prowadzonej przez btov Partners, w 2022 – 8 mln USD m.in. od Almaz Capital, a w 2023 r. zamknęła rozszerzenie poprzedniej rundy, zwiększając łączny kapitał o dodatkowe 6 mln USD. Fundusz TDJ Pitango Ventures powiązany z rodzinną firmą inwestycyjną miliardera Tomasza Domagały, dokapitalizował Neptune.ai jako pierwszy w 2017 r. w tzw. rundzie pre-seed (zalążkowej), a następnie wspierał ją w kolejnych rundach inwestycyjnych. Finalnie TDJ Pitango Ventures miał 22-proc. udział w Neptune.ai i był jej największym udziałowcem finansowym. „Piotr Niedźwiedź od początku ujął nas swoim wyjątkową przedsiębiorczością, ale też i głęboką wiedzą merytoryczną. To dzięki niemu od początku widzieliśmy w jego firmie ogromny potencjał - zarówno technologiczny, jak i zespołowy"" – mówi Tomasz Domagała, cytowany w komunikacie TDJ. Z Polski do Doliny Krzemowej Zanim powstał Neptune.ai, Piotr Niedźwiedź założył z Tomaszem Kułakowskim, Tomaszem Kulczyńskim i Wojciechem Śmietanką programistyczną spółkę CodiLime. W 2012 r. w rozmowie z „PB” podkreślał konieczność rywalizacji z globalnymi koncernami o najlepszych programistów i przyznał, że propozycje od dużych firm technologicznych przyprawiają jego zespół o ból głowy. — Dolina Krzemowa wydaje się ziemią obiecaną dla informatyków, ale ja tam pracowałem i, krótko mówiąc, szału nie ma. To jest jednak taka branża, że najzdolniejsi już na pierwszym roku studiów mogą spokojnie wyjeżdżać do pracy za ocean, a po studiach czekają na nich oferty, w których sam bonus za podpisanie umowy przekracza roczne zarobki w Polsce. Niełatwo z tym rywalizować, ale sądzę, że większość najzdolniejszych informatyków zostawałaby w kraju, o ile mieliby perspektywę dobrze płatnej posady i zajmowania się naprawdę ciekawymi projektami — mówił Piotr Niedźwiedź. Już wtedy zaznaczał, że z CodiLime będą wydzielane spółki córki do najbardziej obiecujących projektów. W 2014 r. Marek Niedźwiedź, brat Piotra, przeprowadził się do Doliny Krzemowej i czuwał nad realizacją kontraktów dla firm z USA. — Jednocześnie w ramach CodiLime inkubowaliśmy wewnętrzne projekty programistyczne, które finansowaliśmy z własnych pieniędzy — opowiadał na łamach ""PB"" Marek Niedźwiedź. Tak narodziła się spółka Dealavo zajmująca się m.in. analizą cen w e-sklepach. Twórcy CodiLime założyli też firmę Deepsense.AI świadczącą usługi związane ze sztuczną inteligencją, a także Neptune.ai. W 2023 r. większościowe udziały w CodiLime kupił fundusz private equity Waterland, a wyłącznym udziałowcem spółki została firma Gaulotill Investments, która zmieniła nazwę na Codilime Holding, a następnie na Codilime. Marek Niedźwiedź do lipca tego roku był jej prezesem."
Biznes,To warto wiedzieć przed sesją na GPW 4 XIi 2025,https://www.pb.pl/to-warto-wiedziec-przed-sesja-na-gpw-4-xii-2025-1253066,2025-12-04 07:58:44,Posłuchaj Zostań subskrybentem i słuchaj tego oraz wielu innych artykułów w pb.pl
Biznes,Goldman Sachs nie wierzy w dłuższe utrzymanie się kursu miedzi powyżej 11 000 USD,https://www.pb.pl/goldman-sachs-nie-wierzy-w-dluzsze-utrzymanie-sie-kursu-miedzi-powyzej-11000-usd-1253065,2025-12-04 07:49:05,"Kurs miedzi dochodził w środę na Giełdzie Metali w Londynie (LME) do rekordowych 11543 USD za tonę m.in. z powodu doniesień o najniższych od lipca zapasach tego metalu w azjatyckich magazynach giełdy. Wskazywano również na rosnący eksport miedzi do USA, gdzie jej nabywcy są gotowi płacić wyższe ceny niż na innych rynkach, m.in. z powodu utrzymujących się obaw dotyczących polityki celnej administracji Donalda Trumpa. Goldman Sachs uważa jednak, że obawy nie są uzasadnione. ""Większość ostatnich wzrostów cen miedzi opiera się na przewidywanej słabszej podaży, a nie na obecnych fundamentach. Nie spodziewamy się, że obecne przebicie powyżej 11 tys. USD się utrzyma"" – napisali analitycy banku w raporcie. Goldman Sachs przyznał, że choć cła w USA mogą przemawiać za wyższym kursem, to niski stan zapasów miedzi poza USA można uniknąć dzięki wyższym premiom regionalnym cen metalu i węższym spreadom kontraktów notowanych na LME. Analitycy wskazują, że popyt na miedź będzie w tym roku o około 500 tys. ton niższy od podaży. Niedobór oczekiwany jest dopiero w 2029 roku. ""Choć znacznie mniejsza nadwyżka podaży w wysokości 160 tys. ton w 2026 roku przybliża rynek do równowagi, to nie spodziewamy się, aby globalny rynek miedzi w najbliższym czasie znalazł się w deficycie"" – głosi raport Goldman Sachs. Według analityków banku, w 2026 r. kurs miedzi będzie poruszał się w przedziale 10-11 tys. USD za tonę. Podwyższyli prognozę ceny miedzi w pierwszej połowie przyszłego roku do 10 710 USD. Wcześniejsza wskazywala 10 415 USD. W czwartek rano miedź notowana na LME taniała o 0,1 proc. do 11470,30 USD za tonę. W tym roku kurs urósł o prawie 31 proc."
Biznes,"Jest podpis prezydenta, są cztery rekomendacje ""sprzedaj"" dla akcji banków z GPW",https://www.pb.pl/cztery-rekomendacje-sprzedaj-dla-akcji-bankow-z-gpw-1253064,2025-12-04 07:47:45,"Tydzień temu prezydent Karol Nawrocki podpisał nowelizację ustawy o podatku dochodowym od osób prawnych i ustawy o podatku od niektórych instytucji finansowych, która podnosi stawkę podatku CIT płaconego przez banki z obecnych 19 proc. do 30 proc. w przyszłym roku. W 2027 r. podatek spadnie do 26 proc., a od 2028 r. będzie wynosić 23 proc. zamiast obecnych 19 proc. Jednocześnie od 2027 r. spadnie tzw. podatek bankowy płacony od aktywów. Danina wynosząca obecnie 0,0366 proc. podstawy opodatkowania zostanie obniżona do 0,0329 proc., a od roku 2028 będzie to 0,0293 proc. W ciągu najbliższych dwóch lat efekt tych zmian dla zysku netto sektora będzie negatywny, po tym okresie - neutralny, szacowali analitycy. Rekomendacje w dół, ale są też zalecenia ""kupuj"" Eksperci z BM mBanku po formalnym zatwierdzeniu ustawy zdecydowali się na aktualizację prognoz wyników banków i cen docelowych akcji spółek z sektora. W trzech przypadkach - Millennium, ING i Pekao - zalecenia obniżono do ""sprzedaj"". Nie zmieniła się negatywna rekomendacja dla BOŚ, natomiast ""kupuj"" obowiązuje dla ""PKO BP, Alior Banku i BNP Paribas. Najnowsze rekomendacje BM mBanku bank rekomendacja poprzednia cena docelowa w zł poprzednia INB Bank Śląski sprzedaj kupuj 321,95 360,0 Bank MIllennium sprzedaj trzymaj 15,15 16,50 Bank Handlowy trzymaj trzymaj 104,17 110,0 PKO BP kupuj kupuj 90,94 97,0 BOŚ sprzedaj sprzedaj 8,91 10,03 BNP Paribas kupuj kupuj 136,75 152,86 Santander BP trzymaj trzymaj 520,81 551,69 Alior Bank kupuj kupuj 12,68 129 Źródło: Bloomberg ""Sprzedaj"" także dla nowego inwestora polskiego banku W sektorowym raporcie analitycy podtrzymali rekomendację ""sprzedaj"" dla akcji Erste Group, banku, którego akcje notowane są na giełdzie w Wiedniu. Erste jest w trakcie przejęcia 49 proc. akcji Santander Bank Polska. Potencajał WIG20 zniwelowany Nowe ceny docelowe giełdowych banków mają daleko idące skutki dla oceny potencjału, jaki analitycy z BM mBanku widzą w WIG20. Zanim doszło do obniżek, na podstawie wycen blue chipów ten potencjał w perspektywie 12 miesięcy szacowali na kilkanaście procent, obniżka wycen banków spowodowała zniwelowanie potencjału niemal do zera. Czytaj więcej o strategii BM mBanku i faworytach analityków biura>>"
Biznes,"Górnicze wyzwania, długi NFZ i konferencja szefa NBP [Zapowiedź dnia 04.11.2025]",https://www.pb.pl/gornicze-wyzwania-dlugi-nfz-i-konferencja-szefa-nbp-zapowiedz-dnia-04-11-2025-1253063,2025-12-04 07:39:53,"Dziś obchodzimy Barbórkę, tradycyjnie kojarzoną z górnictwem. Obecna sytuacja tej branży jest bardzo trudna, a perspektywy mało optymistyczne. Górnictwo, przez lata jeden z filarów polskiej gospodarki, musi mierzyć się z wyzwaniami wynikającymi z postępu technologicznego i zmian klimatycznych, co wymusza transformację sektora oraz podejmowanie trudnych decyzji dotyczących stopniowego wygaszania działalności. W Sejmie, podczas drugiego dnia posiedzenia, procedowany będzie rządowy projekt nowelizacji ustawy o funkcjonowaniu górnictwa węgla kamiennego. Nowe przepisy mają umożliwić spółkom górniczym stopniową likwidację kopalń przy wsparciu finansowym państwa, a pracownikom zapewnić pakiet osłonowy obejmujący m.in. urlopy górnicze i jednorazowe odprawy. Parlament zajmie się również informacją o aktualnej sytuacji w systemie ochrony zdrowia, w którym narastające zadłużenie NFZ i prognozowany na przyszły rok deficyt rzędu około 23 mld zł wymagają pilnych działań. Ministerstwo Zdrowia już w październiku przekazało resortowi finansów propozycje zmian, które od 2026 r. miałyby przynieść ponad 10 mld zł oszczędności. W Warszawie odbędzie się także szczyt medyczny Bezpieczny Pacjent organizowany przez minister zdrowia Jolantę Sobierańską-Grendę, z udziałem m.in. ministra finansów Andrzeja Domańskiego. Dyskusja będzie dotyczyła finansowania ochrony zdrowia, inwestycji oraz planowanych reform. Istotną deklarację dla Polski złożył amerykański sekretarz skarbu Marco Rubio, który ogłosił, że Polska – jako jedna z 20 największych gospodarek świata – weźmie udział w przyszłorocznym szczycie G20 w Miami. Na arenie międzynarodowej zaplanowano dziś w Wiedniu doroczną Radę Ministerialną OBWE, w której Polskę ma reprezentować wicepremier i minister spraw zagranicznych Radosław Sikorski. W Waszyngtonie z kolei dojdzie do spotkania delegacji polskiego sektora zbrojeniowego z przedsatwicielami Pentagonu, w którym uczestniczyć będzie wiceminister aktywów państwowych Konrad Gołota. Po raz pierwszy od wybuchu pełnoskalowej wojny na Ukrainie z dwudniową wizytą do Indii udaje się prezydent Rosji Władimir Putin. Jest to dla Kremla kluczowy kierunek ze względu na to, że Indie w ostatnich latach należały do największych odbiorców rosyjskich surowców energetycznych, choć New Delhi utrzymuje deklarowaną neutralność wobec konfliktu. Swoją wizytę w Chinach kontynuuje również prezydent Francji Emmanuel Macron, koncentrując się na pogłębianiu współpracy handlowej i rozmowach politycznych. Na rynkach finansowych czwartek przynosi serię istotnych publikacji makroekonomicznych. Szwedzki i czeski urząd statystyczny przedstawią dane o inflacji konsumenckiej za listopad. Węgry, Słowacja i strefa euro opublikują raporty dotyczące sprzedaży detalicznej za październik, natomiast Szwajcaria zaprezentuje informacje o sytuacji na rynku pracy i aktywności sektora przemysłowego. Z USA napłyną cotygodniowe dane o liczbie nowych bezrobotnych oraz raport Challengera dotyczący planowanych zwolnień. W kraju uwagę przyciągnie zaplanowane na godz. 15:00 wystąpienie prezesa NBP Adama Glapińskiego (wczoraj kierowna przez niego RPP przegłosowała kolejną obniżkę stóp procentowych). Międzynarodowe rynki śledzić będą również wystąpienia przedstawicieli Europejskiego Banku Centralnego – Piero Cipollone, Philipa Lane’a i Luisa de Guindosa – a także członkini Zarządu Rezerwy Federalnej (Fed) Michelle Bowman. Dla inwestorów istotne mogą okazać się nadzwyczajne walne zgromadzenia PGE i BOŚ, podczas których planowane są zmiany w składach rad nadzorczych. Wyniki za miniony kwartał opublikuje również Hewlett Packard Enterprise, jeden z globalnych liderów w sektorze sprzętu i usług IT. Środowa sesja na amerykańskich giełdach zakończyła się wzrostami, a główne indeksy osiągnęły najwyższe poziomy od trzech tygodni. Tym razem lepiej radziły sobie mniejsze spółki, podczas gdy największe firmy technologiczne nieco ustąpiły pola. Wzrosty napędzały rosnące oczekiwania dotyczące możliwego dalszego łagodzenia polityki monetarnej przez Fed. W czwartkowym wydaniu „Pulsu Biznesu” materiałem okładkowym jest artykuł o ekspansji na polski rynek czeskiego potentata segmentu internetowej sprzedaży soczewek kontaktowych, firmy Alensa, która przy przychodach rzędu 107 mln EUR planuje dynamiczną ekspansję w handlu stacjonarnym i budowę ogólnokrajowej sieci salonów optycznych. Warto również zwrócić uwagę na tekst opisujący plany polskiego start-upu finQbita, który pozyskał środki od inwestorów na rozwój platformy do analizy ryzyka rynkowego z wykorzystaniem komputerów kwantowych i akceleratorów graficznych. Zapraszamy do lektury e-wydania gazety i odwiedzenia portalu pb.pl."
Biznes,Rząd Japonii spodziewa się podwyżki stóp w grudniu i akceptuje ją,https://www.pb.pl/rzad-japonii-spodziewa-sie-podwyzki-stop-w-grudniu-i-akceptuje-ja-1253060,2025-12-04 07:14:05,"Szef Banku Japonii, Kazuo Ueda, powiedział w poniedziałek, że na posiedzeniu 18-19 rozważona zostanie podwyżka stóp. Wywołało to wzrost rentowności obligacji. W przypadku 2-letnich Japonii doszła do najwyższego poziomu od 2008 roku. Rentowności rosły na całym świecie. Słabł jednocześnie dolar, co wpływało na wyceny notowanych w nim aktywów. - Jeśli Bank Japonii chce podwyższyć stopy w tym miesiącu, niech sam zdecyduje. Takie jest stanowisko rządu – powiedziało Reutersowi jedno ze źródeł mających wiedzę w tej sprawie. Według informatora agencji, jest niemal pewne, że podwyżka w grudniu nastąpi. Będzie drugą w tym roku. Pierwsza nastąpiła w styczniu i wynosiła 25 pkt bazowych. Podwyżka tej samej wielkości w grudniu oznaczałaby wzrost głównej stopy do 0,75 proc. Inne źródło Reutersa potwierdziło, że rząd Japonii toleruje podwyżkę stóp. Rynkowe wyceny wskazują 80 proc. prawdopodobieństwo podwyżki stóp o 25 pkt bazowych w grudniu. Na ostateczną decyzję banku centralnego wpływ mogą jeszcze mieć dane dotyczące wynagrodzeń w Japonii, a także decyzja Fed w sprawie stóp 10 grudnia i reakcja rynków finansowych na nią."
Biznes,"Indie w centrum świata, rekordowy kryzys na rynku piwa i 700 mln roszczeń wobec b. prezes PZU. PB BRIEF",https://www.pb.pl/indie-w-centrum-swiata-rekordowy-kryzys-na-rynku-piwa-i-700-mln-roszczen-wobec-b-prezes-pzu-pb-brief-1253061,2025-12-04 07:00:00,"Czwartek, 4 grudnia — Barbórka, a w PB Brief szeroki przegląd świata gospodarki i geopolityki. Indie stają się dziś centralnym polem globalnej rywalizacji, o które zabiegają jednocześnie USA, Rosja, UE i państwa Zatoki, a wizyta Władimira Putina tylko podkreśla ich rosnącą siłę. USA ogłaszają, że Polska zostanie zaproszona na szczyt G20 w Miami, polski rynek piwa notuje najgłębszy spadek od trzech dekad, PZU szykuje pozew wobec byłej prezeski, a górnicy bitcoina — w Barbórkę — zmagają się z rosnącą energochłonnością i ostrą krytyką Michaela Burry’ego. Posłuchaj Zostań subskrybentem i słuchaj tego oraz wielu innych artykułów w pb.pl"
Technologie,Budują najgłębszy tunel drogowy świata. Projekt przejdzie do historii,https://www.polsatnews.pl/wiadomosc/2025-12-02/najbardziej-niebezpieczne-wyzwanie-inzynieryjne-xxi-wieku-kosztuje-prawie-2-mld-euro/,"Wed, 03 Dec 2025 07:16:00 +0100","Celem jest połączenie fragmentów nadbrzeżnej trasy E39 oraz zastąpienie promów w najbardziej zatłoczonym fiordzie w Norwegii - Boknafjord. Według doniesień, zakończenie inwestycji przewidywane jest na 2033 r. (prace nad realizacją projektu zaczęły się w 2018 r., a następnie wznowione w 2021 r.). Podmorski tunel przesuwa granice inżynierii Rogfast to planowany podmorski tunel drogowy o długości około 26,7 km biegnący między Randaberg i Bokn. Jego nazwa pochodzi od nazwy regionu ""Rogaland fastforbindelse"", w którym się znajduje. ZOBACZ: Tysiące osób myślało, że wygrało miliony. Fatalna pomyłka norweskiej firmy Sama skala prac nad projektem robi ogromne wrażenie. W trakcie budowy konieczne będzie usunięcie ponad 8 mln metrów sześciennych skał. Materiał ten zostanie użyty w projektach rewitalizacyjnych. Tunel Rogfast stanie się istotnym elementem europejskiej trasy E39, łącząc ze sobą takie miasta jak: Kristiansand Stavanger Haugesund Bergen Konstrukcja będzie opierać się na dwóch tunelach poprowadzonych równolegle. Nietypowym rozwiązaniem będzie także podziemny węzeł komunikacyjny zlokalizowany mniej więcej w połowie trasy, w formie ronda. ZOBACZ: Wyjątkowa konstrukcja na Bałtyku. Ma 720 metrów długości Co ciekawe, najgłębiej położony punkt Rogfast znajdzie się na głębokości około 392 metrów pod powierzchnią morza. Zdecydowanie krótsza trasa. Jak Rogfast skróci czas podróży? Budowa tunelu ma ogromne znaczenie dla usprawnienia przejazdów między najważniejszymi punktami zachodniego wybrzeża. Dziś pokonanie całej E39 z Trondheim do Kristiansand zajmuje ok. 21 godzin. Rogfast ma wyeliminować jeden z trudniejszych odcinków promowych, a w połączeniu z pozostałymi modernizacjami na E39, docelowo skróci czas przejazdu niemal o połowę, o około 10 godzin. Tunel przyniesie odczuwalne korzyści również na nieco krótszych odcinkach. Zastąpienie połączeń promowych między Bergen i Stavanger skróci podróż o ok. 40 minut, a to znacząco ułatwi codzienne dojazdy. Jak podaje portal Euronews, norweski zarząd dróg szacuje, że do 2053 r. z tunelu Rogfast będzie korzystać nawet 13 000 pojazdów dziennie. ZOBACZ: ""Umierające miasto"" we Włoszech. Dotrzesz tam tylko pieszo Wnętrze tunelu zaprojektują specjaliści. Ma ono sprawić, że kierowcy nie będą znużeni monotonią podróży oraz zyskają poczucie orientacji w terenie. Pomóc ma w tym m.in. odpowiednie oświetlenie, które będzie można dostosowywać do potrzeb zarządcy przeprawy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,Dostałeś taką wiadomość? Uważaj! Ministerstwo wydało ostrzeżenie,https://www.polsatnews.pl/wiadomosc/2025-11-25/dostales-taka-wiadomosc-uwazaj-ministerstwo-wydalo-ostrzezenie/,"Tue, 25 Nov 2025 15:49:00 +0100","Ministerstwo Cyfryzacji ostrzega przed nowym sposobem wyłudzania danych przez internetowych oszustów. Jak czytamy w komunikacie, chodzi o e-maile, których ""wygląd i treść sugeruje, że nadawcą jest serwis gov.pl"". Wiadomości mogą budzić zaufanie odbiorców ze względu na ich format, który przypominać może oficjalne komunikaty rządowe. Ministerstwo Cyfryzacji ostrzega. Oszuści wysyłają fałszywe wiadomości Resort cyfryzacji podkreśla, iż warto zwrócić uwagę na domenę nadawcy otrzymanej wiadomości. Jeśli jest inna niż gov.pl, powinno to stanowić sygnał, że mamy do czynienia z oszustwem. Warto również sprawdzić, czy ""treść wiadomości nie wywołuje presji czasu lub strachu"". Również w tym przypadku powinna zapalić się nam lampka alarmowa. W oświadczeniu ministerstwo apeluje, by nie dzwonić pod żadne numery telefoniczne podane w fałszywych wiadomościach. Nie należy również klikać w zamieszczone w treści linki i otwierać załączników, które dołączone zostały do e-maili. ""Dostałeś taki e-mail? Zgłoś incydent na: cert.pl. Dbajmy o bezpieczeństwo online!"" - apeluje resort. ZOBACZ: Metoda ""na wnuczka"" to tylko początek. Nagrania oszustów w Polsat News Ujawnia Na grafice dołączonej do komunikatu zobaczyć można przykład oszustwa. Zaprezentowana wiadomość opatrzona jest godłem Rzeczypospolitej i podpisem gov.pl. W jej treści dowiadujemy się o rzekomym ""logowaniu z nowego urządzenia"". ""W załączniku znajduje się oficjalnie powiadomienie elektroniczne od gov.pl"" - próbują nabrać potencjalną ofiarę oszuści. Złodzieje korzystają z naiwności internautów. Kolejne próby wyłudzenia danych Oszustwa w sieci z dnia na dzień stają się coraz częstsze. Na początku listopada przed podobnym zagrożeniem ostrzegał serwis Niebezpiecznik. Na skrzynki Polaków zaczęły trafiać e-maile z komunikatem: ""Drogi Użytkowniku! W załączniku znajduje się oficjalne powiadomienie elektroniczne od gov.pl"". Co ważne, maile nie nadchodziły z adresu w rządowej domenie gov.pl. Frazę ""gov.pl"" zawiera tylko wyświetlana nazwa nadawcy, niemniej tyle może wystarczyć, by zmylić ofiary. Po wybraniu numeru podanego w mailu użytkownicy łączyły się z osobą podającą się za pomoc techniczną Profilu Zaufanego. ""Poinformuje nas, że ktoś skorzystał w sposób nieuprawniony z naszego Profilu Zaufanego i prawdopodobnie wyłudził kredyt w naszym imieniu. Oszust oczywiście zaoferuje nam pomoc informując, że przekaże nas do specjalnej komórki bezpieczeństwa naszego banku"" - wyjaśniał Niebezpiecznik. ZOBACZ: Podszywają się pod rządowy portal. Oszuści znaleźli nową metodę Następnie ofiary otrzymywały SMS z zapowiedzią, że dojdzie do kontaktu ze strony pracownika banku. Osoba, która się pod niego podszywa, przekonywała ofiary, że ich pieniądze są zagrożone, a sposobem ochrony środków przed kradzieżą ma być wykonywanie poleceń. Rozmówca zleca ofiarom działania, które zamiast zabezpieczyć środki, prowadzą do ich kradzieży. Otrzymanie wiadomości nie wiąże się jeszcze z żadnym ryzykiem - wystarczy ją zignorować. W razie wykonania połączenia pod wskazany przez oszustów w mailu numer i wykonania zleconych przez nich poleceń należy się jak najszybciej skontaktować z bankiem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Jednak nie 11 listopada. Start polskich satelitów przesunięty,https://www.polsatnews.pl/wiadomosc/2025-11-10/jednak-nie-11-listopada-start-polskich-satelitow-opozniony/,"Mon, 10 Nov 2025 10:15:00 +0100","Sztab Generalny Wojska Polskiego przekazał, że wyniesienie wojskowych satelitów dla naszej armii przesunięto na 22 listopada. W rozmowie z Interią GeekWeek potwierdził to rzecznik SGWP pułkownik Marek Pietrzak. O zmianie daty stronę polską poinformowała firma SpaceX, która odpowiada za wyniesienie satelitów w ramach misji Transporter-15. Na razie nie ma informacji o przyczynach zmiany daty. Wyniesienie satelitów dla Wojska Polskiego to element modernizacji Sił Zbrojnych RP. Polska dotychczas korzystała wyłącznie ze sprzętu naszych sojuszników, w tym przede wszystkim włoskiego programu satelitów radarowych COSMO-SkyMed. Misja Transporter-15. Dwa programy polskich satelitów Nowe satelity wojskowe są wynoszone w ramach dwóch programów - MikroSAR oraz PIAST. MikroSAR to trzy satelity SAR przeznaczone do obserwacji powierzchni Ziemi. Urządzenia opracowała firma ICEYE, a komponent naziemny oraz antenę satelitarną Wojskowe Zakłady Łączności Nr 1. Umowa została zainicjowana przez Agencję Uzbrojenia w maju tego roku i opiewa na ponad 800 mln złotych. W ramach misji Transporter-15 wyniesiony zostanie pierwszy z trzech satelitów w tym programie. ZOBACZ: Firma Muska wyniesie polskiego satelitę. Kwestia najbliższych dni PIAST to program, który ma swój początek w 2021 roku. Jest finansowny ze środków Narodowego Centrum Badań i Rozwoju. Realizacją zajmuje się konsorcjum firm i instytucji badawczych. Zaplanowano trzy nanosatelity optoelektronicznego rozpoznania obrazowego za 70 mln zł. Nad projektem pod przewodnictwem Wojskowej Akademii Technicznej pracują Creotech Instruments S.A., Centrum Badań Kosmicznych PAN, Scanway Sp. z o.o., Sieć Badawcza Łukasiewicz - Instytut Lotnictwa i PCO S.A. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Gen stulatków może cofnąć starzenie serca. Nadzieja w leczeniu progerii,https://www.polsatnews.pl/wiadomosc/2025-10-27/gen-stulatkow-moze-cofnac-starzenie-serca-nadzieja-w-leczeniu-progerii/,"Mon, 27 Oct 2025 10:55:00 +0100","To ważne odkrycie łączy badania nad mechanizmami zdrowego starzenia ze strategią leczenia zaburzeń genetycznych, zamiast jedynie blokować szkodliwe białko, można wzmocnić mechanizmy ochronne komórek. Wyniki, choć wstępne, otwierają zupełnie nową drogę do terapii progerii i potencjalnie do ochrony serca związanej z normalnym starzeniem się organizmu. Czym jest progeria i dlaczego uszkadza serce? Progeria (zespół Hutchinsona-Gilforda) to rzadka mutacja w genie LMNA, prowadząca do produkcji toksycznej formuły białka, czyli progeryny. Zmienia ono strukturę jądra komórkowego i przyspiesza procesy starzenia, zwłaszcza w układzie sercowo-naczyniowym. Dzieci z HGPS rozwijają choroby serca typowe dla wieku podeszłego i często umierają z powodu powikłań kardiologicznych. Do tej pory terapia jest wyjątkowo ograniczona, ponieważ jedynym lekiem zatwierdzonym przez FDA jest lonafarnib, który częściowo zmniejsza negatywne efekty progeryny. ZOBACZ: Nadchodzi rewolucja w sanatoriach. Kuracjusze mocno się zdziwią Zespół z Bristolu i IRCCS MultiMedica skupił się na wariancie genu BPIFB4 (LAV-BPIFB4), częściej występującym u osób żyjących ponad sto lat. W modelach mysich pojedyncze podanie tego genu poprawiło funkcję rozkurczową serca, zmniejszyło włóknienie i liczbę komórek starzejących się oraz jednocześnie pobudziło tworzenie drobnych naczyń krwionośnych. Co istotne, korzyści obserwowano bez bezpośredniej redukcji poziomu progeryny, gen działał raczej jako mechanizm ochronny niż naprawczy wobec wadliwego białka. Ludzkie komórki i perspektywy kliniczne W badaniach in vitro wprowadzenie LAV-BPIFB4 do komórek pochodzących od pacjentów z progerią poprawiało markery starzenia i zmniejszało zwłóknienie. To potwierdzenie efektów z modeli zwierzęcych oraz ważny krok ku możliwej terapii. ZOBACZ: Lepiej nie jeść tej części kurczaka. Może zawierać pasożyty i bakterie Naukowcy podkreślają, że celem nie jest wyeliminowanie progeryny, lecz wzmocnienie zdolności tkanek do przeciwdziałania jej toksyczności. W przyszłości terapia genowa może być uzupełniona lub zastąpiona podejściem opartym na białkach, lub RNA. To też pierwsze dowody, że geny długowieczności mogą mieć zastosowanie terapeutyczne poza populacją superstulatków. Terapia oparta na wzmacnianiu mechanizmów ochronnych może w przyszłości dać nowe leki dla dzieci z HGPS i być swoistą inspiracją dla terapii chorób serca związanych z wiekiem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Technologie,Nie dostaniesz już awiza? Ministerstwo podało ostateczny termin,https://www.polsatnews.pl/wiadomosc/2025-10-23/nie-dostaniesz-juz-awizo-ministerstwo-podalo-ostateczny-termin/,"Thu, 23 Oct 2025 11:29:00 +0200","Z początkiem 2026 roku kończy się okres przejściowy wdrażania nowego systemu. ""Od nowego roku każda instytucja publiczna będzie zobowiązana do doręczania pism przede wszystkim przez e-Doręczeń"" - podaje w komunikacie Ministerstwo Cyfryzacji. Jak czytamy, ""każda przesyłka ma moc prawną równą listowi poleconemu za potwierdzeniem odbioru, a system automatycznie rejestruje datę nadania i odbioru"". Ministerstwo Cyfryzacji zapowiada koniec z awizo. To zasługa e-Doręczeń Na adres doręczeń elektronicznych kierowane będzie cała korespondencja z urzędów, jeśli obywatel założy wcześniej konto - adres do doręczeń elektronicznych (ADE). Resort zapewnia, że proces trwa zaledwie kilka minut, a korzyści mają odczuć zarówno obywatele, jak i urzędnicy. ""Dla administracji publicznej wprowadzenie e-Doręczeń oznacza oszczędności i uproszczenie procesów obsługi korespondencji. Dla obywateli – koniec z papierowym awizo i koniecznością wizyty na poczcie"" - przekazał resort. ZOBACZ: Akcja CBA w Nowym Sączu. ""Zatrzymano dwóch urzędników"" Wiceminister cyfryzacji Dariusz Standerski zwraca uwagę, że dzięki e-Doręczeniom urzędowe pisma nie będą już awizowane. - To nie tylko koniec papierowych awizo, ale też początek jednolitego systemu komunikacji - powiedział polityk. Nie oznacza to jednak, że Poczta Polska w ogóle nie będzie pozostawiać kwitków z awizo. Będzie tak tylko w przypadku pism urzędowych i wyłącznie dla tych obywateli, którzy założą adres do doręczeń elektronicznych. Wszystkie pozostałe listy polecone dostarczane przez Pocztę Polską drogą tradycyjną, w fizycznej postaci, nadal będą mogły być awizowane. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Wychodzisz z domu z telefonem? Nie zostawiaj tej funkcji włączonej,https://www.polsatnews.pl/wiadomosc/2025-10-15/wychodzisz-z-domu-z-telefonem-nie-zostawiaj-tej-funkcji-wlaczonej/,"Thu, 16 Oct 2025 09:49:00 +0200","W efekcie mogą one trafić w niepowołane ręce, a profil w sieci staje się łatwym celem dla firm marketingowych i cyberprzestępców. Dlatego warto wiedzieć, które ustawienia lepiej wyłączyć, gdy opuszcza się dom, aby skutecznie chronić swoje bezpieczeństwo. Bluetooth i Wi-Fi. Cisi szpiedzy Nawet gdy nie są używane, moduły Bluetooth i Wi-Fi stale wysyłają sygnał w poszukiwaniu urządzeń w pobliżu. W przestrzeni publicznej to idealna okazja dla hakerów, którzy potrafią przechwycić dane lub zainfekować telefon złośliwym kodem. Wyłączenie tych funkcji przed wyjściem z domu poprawia bezpieczeństwo oraz wydłuża czas pracy baterii. Warto włączać je jedynie wtedy, gdy faktycznie są potrzebne. ZOBACZ: Google udostępnia za darmo pakiet narzędzi AI. Kto może skorzystać? Eksperci ds. cyberbezpieczeństwa, jak chociażby Centralne Biuro Zwalczania Cyberprzestępczości, zwracają uwagę, aby unikać korzystania z publicznych ładowarek dostępnych np. w autobusach lub restauracjach oraz nie łączyć się z otwartymi sieciami Wi-Fi, które można znaleźć w galeriach handlowych czy na dworcach. NFC i udostępnianie danych Współczesne telefony oferują szybkie przesyłanie danych poprzez funkcję NFC czy udostępnianie w chmurze. To wygodna opcja, lecz nie zawsze bezpieczna. Przy aktywnym NFC cyberprzestępca może spróbować nawiązać połączenie z telefonem, gdy tylko znajdzie się w jego zasięgu. Ta funkcja powinna być włączana tylko na czas płatności zbliżeniowych lub podczas przesyłania plików. ZOBACZ: Miliardy złotych w sprzęcie trafiło do Ukrainy. Rząd ujawnił skalę pomocy Niektóre smartfony mają specjalny tryb bezpieczeństwa, który automatycznie ogranicza dostęp aplikacji do danych, aparatu czy mikrofonu. Warto sprawdzić, czy posiadany model oferuje takie rozwiązanie. Lokalizacja. Wygoda kosztem prywatności GPS to jedna z najbardziej przydatnych, ale też najbardziej inwazyjnych funkcji. Gdy pozostaje aktywna, smartfon nieustannie przekazuje dane o miejscu pobytu aplikacjom i usługom, nawet gdy nie wyraziło się na to zgody. Dzięki temu reklamy potrafią śledzić użytkownika w czasie drogi do pracy czy sklepu. Co więcej, dane lokalizacyjne mogą być wykorzystywane przez złośliwe oprogramowanie. Jeżeli nie korzysta się z nawigacji, warto wyłączyć GPS. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,Zobaczyła na niebie coś dziwnego. Na polu odkryli obiekt wielkości auta,https://www.polsatnews.pl/wiadomosc/2025-10-14/zobaczyla-na-niebie-cos-dziwnego-na-polu-odkryli-obiekt-wielkosci-auta/,"Tue, 14 Oct 2025 15:23:00 +0200","Kiedy Ann Walter wyjrzała przez okno swojego wiejskiego domu w zachodnim Teksasie, nie wiedziała, co myśleć o wielkim obiekcie powoli przesuwającym się po niebie - podaje agencja AP. Jeszcze bardziej zaskoczyło ją widok pola sąsiada - to tam wylądowała bowiem dziwna maszyneria, którą Amerykanka wcześniej obserwowała. USA. Obiekt wielkości samochodu spadł na pole. Wkrótce potem zadzwoniła NASA Sprzęt wielkości samochodu przypominał ogromne pudło, do którego przymocowano potężny spadochron. Całość była obklejona emblematami NASA. Kobieta zadzwoniła do miejscowego szeryfa i dowiedziała się, że rządowa agencja zajmująca się lotami kosmicznymi rzeczywiście poszukuje zaginionego sprzętu. ZOBACZ: Jedyny taki obiekt w Kosmosie, naukowcy są zgodni. ""Imponujące osiągnięcie"" - To szaleństwo, bo kiedy stoisz na ziemi i widzisz coś w powietrzu, nie zdajesz sobie sprawy, jakie to wielkie - powiedziała. - Miał chyba z dziewięciometrowy spadochron. Był ogromny - opisywała. Walter powiedziała, że ​​wkrótce potem otrzymała telefon z Columbia Scientific Balloon Facility, instytucji należącej do NASA, która w celach naukowych wystrzeliwuje w powietrzne, na wysokość około 30 metrów, duże bezzałogowe balony badawcze. Tajemniczy obiekt okazał się balonem badawczym. ""To surrealistyczne"" AP podaje, iż z harmonogramu ośrodka wynika, że seria startów balonów zaplanowana była z Fort Sumner w Nowym Meksyku, około 225 kilometrów na zachód od miejsca lądowania obiektu. Szeryf hrabstwa Hale David Cochran potwierdził z kolei, że przedstawiciele NASA zadzwonili do jego biura w poszukiwaniu swojego sprzętu. ZOBACZ: Bałtyk odsłonił wrak. Zagadkowy statek na dnie morza Amerykanka powiedziała później, że ​​ostatecznie udało jej się porozmawiać z kimś z placówki NATO, kto powiedział jej, że balon rzeczywiście został wystrzelony dzień wcześniej z Fort Sumner, a jego zadaniem - przy wykorzystaniu teleskopów - było zbieranie informacji o gwiazdach, galaktykach i czarnych dziurach. Badacze przyjechali ciężarówką z przyczepą, której użyli do transportu sprzętu, jednak zanim to nastąpiło, Walter i jej rodzina zdążyli zrobić kilka zdjęć i nagrać kilka filmów niezwykłej maszynerii. - To trochę surrealistyczne, że to się nam przydarzyło i że byłam tego częścią - oceniła kobieta. - To było naprawdę fajne doświadczenie - dodała. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Nietypowy sposób na przekazanie długowieczności. Odkryto nieznany mechanizm,https://www.polsatnews.pl/wiadomosc/2025-10-07/czeka-organizmy-moga-przekazywac-dlugowiecznosc-w-nietypowy-sposob-odkryto-nieznany-mechanizm/,"Tue, 07 Oct 2025 11:30:00 +0200","Naukowcy z amerykańskiego Baylor College of Medicine odkryli, że u nicieni C. elegans można wydłużyć życie nawet o 60 proc., jeśli w lizosomach tych bezkręgowców podbije się sztucznie aktywność określonego enzymu. ZOBACZ: Owoc, po który powinni sięgać seniorzy. Poprawia krążenie i wspiera wątrobę Uwagę ekspertów przykuł ciekawy fakt. Potomstwo zmodyfikowanych organizmów żyło dłużej, choć nie miało już tej samej genetycznej zmiany. To nie koniec, bo skrzyżowanie tych osobników z ""dzikim"" szczepem pozwoliło dalej utrzymać długowieczność. W warunkach laboratoryjnych dowiedziono, że ""umiejętność"" taka utrzymywała się aż przez cztery generacje - ogłoszono w piśmie ""Science"". Długowieczność. Zaskakujący efekt epigenetyczny Na czym polega ten mechanizm? DNA nie ulegało transformacji, za to dochodziło do dziedziczenia epigenetycznego. Można to opisać jako przekazanie dzieciom ""ustawień działania"" genów. Ścieżka sygnałowa zauważona przez badaczy wyglądała następująco: zmiany w lizosomach rodziców uruchamiały regulacje białek histonowych. Informacja ta trafiała do komórek rozrodczych. W efekcie potomstwo dowiadywało się jak ""ściszyć"" lub ""wzmocnić"" aktywność genu bez ingerencji w sekwencję DNA. ZOBACZ: Grają godzinami bez przerwy i nie czują bólu. Zaskakujące ustalenia naukowców Autorzy badań wskazują, że udało się opisać nowy, udokumentowany most między metabolizmem komórki a epigenomem. Lizosomy stają się swoistym czujnikiem, który pozwala kolejnym pokoleniom lepiej przystosować się do trudnych warunków środowiskowych. Co to oznacza dla ludzi? To jeszcze nie gotowy przepis na długowieczność, ale bardzo cenna wskazówka wyjaśniająca, czemu np. niedożywienie czy stres rodziców może wpływać na zdrowie dzieci. Potrzebne są jednak dalsze badania na bardziej złożonych organizmach: ssakach i ludziach. Odkrycie podobnego mechanizmu mogłoby w przyszłości pozwolić lepiej wpływać na długość życia. Jak żyć dłużej? Kluczowe zasady są niezmienne Bez względu na odkrycia naukowe, już dziś wiadomo, że kilka prostych zasad może realnie wydłużyć życie. Najważniejsze są aktywność fizyczna i odpowiednia dieta. Według zaleceń dorosły człowiek powinien poświęcić na umiarkowany ruch 150-300 minut tygodniowo lub 75-150 minut na wysiłek bardziej intensywny, a dwa razy w tygodniu dodać ćwiczenia wzmacniające. Zwykłe spacery, jazda rowerem czy wizyty na basenie mogą mieć ogromny wpływ na zdrowie. ZOBACZ: Geny i wiek to nie wszystko. Naukowcy tłumaczą, co wpływa na starzenie wtórne Jeśli chodzi o odżywianie, dietetycy od lat wskazują dietę DASH jako jedną z najlepszych. Jej stosowanie zmniejsza ryzyko rozwoju chorób serca, cukrzycy czy niektórych nowotworów. Podstawą tej diety są warzywa, owoce, produkty pełnoziarniste, orzechy, nasiona, niskotłuszczowy nabiał i chude mięso. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,"Na Krymie brakuje benzyny. ""Najdłuższy okres ostrego deficytu""",https://www.polsatnews.pl/wiadomosc/2025-09-24/na-krymie-brakuje-benzyny-najdluzszy-okres-ostrego-deficytu/,"Wed, 24 Sep 2025 19:23:00 +0200","Jak informują ukraińskie media, paliwa brakowało na Krymie już od około dziesięciu dni, jednak w środę zapasy wyczerpały się całkowicie. W dystrybutorach nie ma już nawet najdroższej marki benzyny A100. Anonimowi aktywiści z Krymu donoszą, iż lokalni mieszkańcy obawiają się, że w Rosji rozpoczął się poważny kryzys paliwowy. Brak benzyny na Krymie. Rosyjska gospodarka w kryzysie ""To, czego obawiali się mieszkańcy Krymu, stało się. Na stacjach nie ma benzyny, wiele stacji w ogóle się zamyka, by nie płacić na darmo pensji pracownikom"" – powiedział rozmówca portalu Radia Swoboda. Według jego relacji kryzys uderza nie tylko w zwykłych ludzi, którzy tracą możliwość swobodnego transportu, ale i w przedsiębiorstwa, które nie mogą prawidłowo dostarczać swoich usług. ""Na drogach jest o wiele mniej samochodów. Marszrutki (mikrobusy) są przepełnione. Wielu ludzi otwarcie wyraża swój gniew, oskarżając władze na Kremlu o nieudolność"" – zaznaczył. Krym.Realii zauważa, że półwysep wszedł w najdłuższy okres ostrego deficytu benzyny. Pod względem tempa wzrostu cen benzyna stała się najszybciej drożejącym towarem na Krymie – napisał portal. ZOBACZ: Ukraińskie drony zaatakowały w głębi Rosji. Płoną zakłady petrochemiczne Braki paliwa związane są z ukraińskimi atakami na rosyjską infrastrukturę, taką jak rafinerie czy terminale eksportu surowców energetycznych. Kijów chce w ten sposób zmniejszyć dochody Rosji ze sprzedaży paliw. Zmniejszyło to moc produkcyjną rafinerii w niektóre dni nawet o prawie 20 proc. i ograniczyło eksport z kluczowych portów – podała agencja Reutera. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,NASA przyśpiesza. Polecą w kierunku Księżyca szybciej niż zakładano,https://www.polsatnews.pl/wiadomosc/2025-09-24/nasa-przyspiesza-podroz-w-kierunku-ksiezyca-szybciej-niz-zakladano/,"Wed, 24 Sep 2025 15:38:00 +0200","NASA od ponad pięciu dekad pracowała nad tym, by astronauci mogli ponownie wylecieć poza niską orbitę Ziemi. Chociaż nadal zostało wiele do rozrobienia, agencja poinformowała, że planuje tego dokonać już 5 lutego 2026 roku. Wcześniej NASA informowała, że lot będzie mógł się odbyć najwcześniej w kwietniu przyszłego roku. Celem misji Artemis II jest wysłanie czterech astronautów - Reida Wisemana, Victora Glovera, Christiny Koch i Jeremy’ego Hansena - w dziesięciodniową podróż wokół Księżyca i z powrotem. Będzie to pierwsza załogowa misja poza niską orbitę Ziemi od czasów Apollo 17 w grudniu 1972 roku. Podróż dookoła Księżyca. Szczegóły misji Artemis II Rakieta Space Launch System (SLS), która posłuży do misji, została już złożona i uznana za gotową do lotu. Statek kosmiczny Orion znajduje się w końcowej fazie przygotowań i zostanie zamocowany na szczycie rakiety jeszcze w tym roku. Z kolei na początku 2026 roku połączony zestaw zostanie przetransportowany na miejsce startu w Kennedy Space Center. Na platformie startowej rakieta wraz ze statkiem kosmicznym zostaną zintegrowane z systemami naziemnymi, a następnie przejdą tzw. mokry test odliczania. W jego trakcie oba stopnie rakiety zostaną w pełni zatankowane, a procedura odliczania zostanie przerwana na ostatnich sekundach przed planowanym startem. ZOBACZ: Nie żyje astronauta Jim Lovell. Był dowódcą misji Apollo 13 Ze względu na położenie orbit Ziemi i Księżyca, co miesiąc istnieją okna startowe trwające od czterech do ośmiu dni. W lutym okno startowe otwiera się 5. dnia miesiąca, a start planowany jest na wieczór. Po starcie kapsuła Orion odłączy się od górnego stopnia rakiety SLS nieco ponad trzy godziny po starcie i spędzi około 24 godzin na orbicie Ziemi, podczas której astronauci przeprowadzą testy systemów podtrzymywania życia, silników manewrowych i innych urządzeń. Misja Artemis II. Sukces kluczem do lądowania na Księżycu Jeśli wszystko przebiegnie zgodnie z planem, Orion uruchomi główny silnik, by wejść na tzw. trajektorię swobodnego powrotu wokół Księżyca. To specjalna ścieżka lotu, która zapewnia bezpieczny powrót na Ziemię nawet w przypadku awarii napędu. Na tej trasie statek przeleci obok Księżyca i oddali się od niego jeszcze o 8-14 tysięcy kilometrów, zanim skieruje się z powrotem w stronę naszej planety. ZOBACZ: Naukowcy z NASA zdezorientowani. Słońce wymyka się spod kontroli Sukces misji będzie jednak kluczowy dla przyszłego startu Artemis III, który przewiduje nie tylko lądowanie ludzi na Księżycu, ale również stworzenie tam trwałej bazy. Jak na razie eksperci studzą emocje, wskazując, że deklarowany termin ""nie wcześniej niż połowa 2027 roku"" dla tej misji może być zbyt optymistyczny, m.in. ze względu na konieczność gotowości statku Starship SpaceX do transportu astronautów na powierzchnię Księżyca i z powrotem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Kosmiczny lot w kierunku Księżyca. NASA podaje termin przełomowej misji,https://www.polsatnews.pl/wiadomosc/2025-09-23/kosmiczny-lot-w-kierunku-ksiezyca-nasa-podaje-termin-przelomowej-misji/,"Tue, 23 Sep 2025 20:37:00 +0200","Jak we wtorek poinformowała NASA, wszystko wskazuje na to, że pierwszy załogowy lot misji Artemis II – podróż dookoła Księżyca i z powrotem – odbędzie się na początku kwietnia 2026 roku. Co więcej, według amerykańskiej agencji kosmicznej rejs poza Ziemię może w optymistycznej opcji zostać przesunięty nawet na wcześniejszy termin, czyli luty. ZOBACZ: Nie żyje astronauta Jim Lovell. Był dowódcą misji Apollo 13 W podróż ma wyruszyć czworo astronautów: Reid Wiseman, Victor Glover, Christina Koch oraz Jeremy Hansen. NASA zaznaczyła, iż lot w ramach Artemis II będzie przygotowaniem do załogowych misji na powierzchnię Księżyca, jak również planowanego lądowania człowieka na Marsie. Pierwszy lot na Księżyc. Misja Apollo 11 Pierwsze lądowanie człowieka na Księżycu odbyło się w ramach misji Apollo 11. 20 lipca 1969 roku o godz. 2:53 (UTC) Neil Armstrong (dowódca) stanął na księżycu i wypowiedział słowa: ""To mały krok dla człowieka, ale wielki skok dla ludzkości"". Następnie na Księżycu stanął Buzz Aldrin, czyli pilot lądownika. Astronauci zostawili na powierzchni amerykańską flagę, a na Ziemię przywieźli ponad 21 kilogramów kamieni, piasku i pyłu, które posłużyły za materiał do badań naukowych. Ostatnią załogową misją na Księżyc był program Apollo 17 z 1972 roku. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Niemieccy naukowcy chcą zatrzymać oznaki starzenia. Wskazali na krew,https://www.polsatnews.pl/wiadomosc/2025-08-19/przelomowe-odkrycie-niemieckich-naukowcow-ta-krew-moze-zatrzymac-oznaki-starzenia/,"Tue, 19 Aug 2025 09:04:00 +0200","Potencjał krwi, o którym przekonani byli już starożytni, nadal budzi ogromne zainteresowanie naukowców. Znane jest badanie amerykańskich ekspertów z kalifornijskiego uniwersytetu w Berkeley, polegające na połączeniu krwioobiegu młodych i starych myszy. Eksperyment wskazał, że wymiana krwi nie wydłużyła życia starszych zwierząt. Dużo bardziej obiecujące rezultaty przyniosła praca niemieckich specjalistów z kosmetycznego koncernu Beiersdorf AG. Odmładzająca krew? Zaskakujące wyniki eksperymentu Ich metoda była następująca: stworzono trójwymiarowe modele skóry oraz szpiku kostnego człowieka i sprawdzono, jak działa na nie surowica krwi od młodych (do 30 lat) i starszych (powyżej 60. roku życia) dawców. Samo zastosowanie młodej surowicy z początku nie dało zauważalnego skutku. Jednak dodanie do niej komórek ze szpiku wywołało reakcję. ZOBACZ: Zagrożenie w powietrzu. Naukowcy alarmują: Związek z guzami mózgu Konsekwencją był niższy wiek biologiczny i lepsze działanie produkujących energię mitochondriów. Udało się ponadto zidentyfikować 55 rodzajów białek, które komórki szpiku wydzielały po zastosowaniu eksperymentalnego serum. Część z nich wiązało się z ważnymi dla młodej skóry procesami: regeneracją tkanki oraz produkcją kolagenu. Autorzy opublikowanego w magazynie ""Aging"" artykułu podkreślają, że skóra stanowi cenny obiekt do analizowania przebiegu zjawiska starzenia. To właśnie na niej bowiem widoczne są pierwsze efekty utraty witalności i jest ona wskaźnikiem odzwierciedlającym ogólny stan zdrowia człowieka. Odwrócenie efektów starzenia. Nowy krok do skutecznych rozwiązań Naukowcy przyznają, że udało im się zidentyfikować białka mogące odmładzać skórę, ale podkreślają konieczność dalszych analiz. Taka ostrożność wynika z ograniczeń związanych z warunkami prac. Efekty działania surowicy notowano na modelach hodowanych w laboratorium, a nie żywym organizmie. ZOBACZ: Działa jak botoks, a jest dostępny w każdym sklepie spożywczym. Wygładzi zmarszczki ""Starzenie jest złożonym procesem, który znacznie przyczynia się do chorób związanych z wiekiem i stwarza poważne wyzwania dla efektywnych interwencji, a niewiele holistycznych podejść przeciwstarzeniowych potrafi skutecznie odwrócić jego objawy"" - zauważają specjaliści z Beiersdorf AG. Być może ich działania pozwolą opracować terapie dłużej utrzymujące pacjentów w dobrej kondycji. Warto zauważyć, że sposoby na ograniczenie procesów zachodzących wraz z wiekiem są znane i propagowane. Lekarze zalecają, że aby dłużej zachować sprawność, trzeba zadbać o regularną aktywność fizyczną oraz stosować dietę opartą na zdrowych tłuszczach, roślinach i pełnoziarnistych produktach. Istotna jest też stymulacja umysłu. Wysiłek intelektualny oraz bogate życie towarzyskie owocują wolnym spadkiem możliwości poznawczych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,Rosja blokuje popularne aplikacje. Przyczyna może zaskakiwać,https://www.polsatnews.pl/wiadomosc/2025-08-13/rosja-blokuje-popularne-aplikacje-przyczyna-moze-zaskakiwac/,"Wed, 13 Aug 2025 20:32:00 +0200","Roskomnadzor (Federalna Służba ds. Nadzoru w Sferze Łączności, Technologii Informacyjnych i Komunikacji Masowej) ograniczył połączenia wykonywane przez popularne, zagraniczne komunikatory m.in. WhatsApp. Jak wynika z komunikatu, cytowanego przez ""The Moscow Times"", polecenie zostało wydane ""na samym szczycie"" i jest odpowiedzią na ""liczne prośby obywateli"". Rosja. Ograniczenia dla zagranicznych aplikacji. Obywatele mieli się skarżyć Jak stwierdziła agencja, Rosjanie rzekomo skarżyli się, że najpopularniejsze komunikatory ""stały się głównymi aplikacjami wykorzystywanymi do oszustw, wymuszeń pieniędzy, udziału w sabotażu i działalności terrorystycznej"". Do podobnych wniosków doszły także organy ścigania, popierając postulaty. ZOBACZ: Rosja zaczyna przerzucać żołnierzy na Białoruś. Ukraińskie służby alarmują ""W celu walki z przestępstwami, zgodnie z zaleceniami organów ścigania, podejmowane są działania mające na celu częściowe ograniczenie połączeń w tych zagranicznych komunikatorach. Nie wprowadza się żadnych innych ograniczeń w ich funkcjonowaniu"" - poinformowano. Roskomnadzor przypomniał, że od zeszłego roku w Rosji działa system, który blokuje podejrzane połączenia z numerów w tradycyjnych sieciach telefonicznych. W rezultacie prawie wszystkie takie połączenia były przekierowywane do zagranicznych komunikatorów, które z kolei ""nie zapewniają bezpieczeństwa rosyjskim użytkownikom i społeczeństwu"". Ministerstwo Rozwoju Cyfrowego oświadczyło, że dostęp do połączeń zostanie przywrócony, gdy komunikatory spełnią wymogi zgodności z rosyjskim prawem. Resort z zadowoleniem przyjął decyzję Roskomnadzoru, podkreślając, że pomoże ona ""ograniczyć liczbę fałszywych połączeń"". Rosja skutecznie zablokuje komunikatory? Eksperci zabrali głos Anton Nemkin, członek Komisji Polityki Informacyjnej Dumy Państwowej i członek Jednej Rosji, stwierdził , że zagraniczne aplikacje od wielu lat ""demonstrują całkowitą niechęć do przestrzegania rosyjskiego prawa"", nie usuwają ""nielegalnych materiałów"", i ""nie przestrzegają wymogów ochrony danych osobowych"". ZOBACZ: Tajemnicze loty do Mińska. Media: Rosja i Białoruś szykują kryzys migracyjny Według niego liczba Rosjan mających styczność z oszustami wzrosła 3,5-krotnie od ubiegłego roku. Deputowany nie podał konkretnych statystyk, mówiąc jedynie o ""tysiącu zhakowanych kont"", fałszywych połączniach i kradzież danych. Jak przekazują eksperci z branży telekomunikacyjnej, korzystanie z zagranicznych kart SIM prawdopodobnie nie będzie skutecznym sposobem obejścia zakazu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Polak wygrał prestiżowe zawody programistyczne. Pokonał nawet sztuczną inteligencję,https://www.polsatnews.pl/wiadomosc/2025-07-19/polak-wygral-ze-sztuczna-inteligencja-wszystko-jest-bardzo-dziwnym-snem/,"Sat, 19 Jul 2025 11:09:00 +0200","Polski programista Przemysław Dębiak zwyciężył w AtCoder World Tour Finals 2025 Heuristic Contest w Tokio. Na antenie Polsat News mówił o tym, jak to jest pokonać 11 przeciwników, wśród których była także sztuczna inteligencja. ZOBACZ: Elon Musk reaguje na działa Groka. ""Dał się zmianipulować"" - Wykończyła mnie podróż na konkurs. Przez trzy doby spałem łącznie jakieś 10 godzin - relacjonował prosto z Japonii. - Na początku konkursu musiałem bardzo walczyć ze zmęczeniem. Zastanawiałem się, czy dotrwam do końca konkursu. Wszystko dalej jest bardzo dziwnym snem. Japonia. Polski programista wygrał prestiżowe zawody Podczas zawodów programiści mają rozwiązywać problemy związane z optymalizacją. Jednym z uczestników było specjalistyczne oprogramowanie OpenAI, jednego ze sponsorów konkursu. - Nikt z nas nie wiedział, jaki dokładnie poziom będzie prezentować model OpenAI - mówił Dębiak. WIDEO: Przemysław Dębiak w Polsat News Twoja przeglądarka nie wspiera odtwarzacza wideo... - Ludzie myślą, że pokonałem Chata GPT, a tak naprawdę pokonałem wersję, która została zaprojektowana na ten konkurs, żeby uzyskać jak najlepszy wynik - wyjaśnił. ZOBACZ: Pierwsze słowa Polaka po powrocie z kosmosu. Wskazał ""najtrudniejsze wyzwanie"" Programista podkreślił, że jest osobą, która ufa swojej intuicji i dzięki temu wygrał konkurs w Tokio. Pytany o plany na najbliższy czas, Dębiak wyznał: - Miałem spędzić czas z dziewczyną podróżując, zwiedzając, a póki co bardziej siedzę przy laptopie, patrzę jak wygląda reakcja, która mnie bardzo zaskoczyła. Sam Altman gratuluje Polakowi. ""Dobra robota"" Wygranej Polakowi pogratulował na platformie X Sam Altman, właściciel OpenAI. ""Dobra robota Psyho"" - napisał. ""Psyho"" to pseudonim Dębiaka w sieci. ""Ludzkość zwyciężyła (na razie)"" - napisał z kolei sam zwycięzca. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Używasz takiego PIN-u? Oszuści mogą opróżnić konto w kilka minut,https://www.polsatnews.pl/wiadomosc/2025-07-19/uzywasz-takiego-pin-u-oszusci-moga-oproznic-konto-w-kilka-minut/,"Sat, 19 Jul 2025 08:40:00 +0200","Cyberbezpieczeństwo powinno być traktowane równie poważnie, jak zamki w drzwiach. Zaniedbanie podstaw może mieć realne konsekwencje, w których utrata pieniędzy z konta to tylko czubek góry lodowej. Prosty PIN to marzenie oszusta PIN (z ang. Personal Identification Number) to cyfrowy klucz do świata finansów, ale też zaproszenie, jeżeli jest zbyt banalny. Według zaleceń amerykańskiego NIST (National Institute of Standards and Technology), klasyczny 4 cyfrowy PIN jest zbyt prosty nie tyle do złamania, ile do odgadnięcia. Szczególnie, jeśli opiera się o osobiste dane, które bardzo łatwo sprawdzić, jak urodziny, początek lub koniec numeru telefonu czy PESEL. Pixabay Tak zadbasz o swoje bezpieczeństwo Międzynarodowy standard ISO 9564-1, który reguluje sposób zarządzania kodami PIN w sektorze finansowym, dopuszcza stosowanie sekwencji od czterech do dwunastu cyfr. Jednocześnie, z praktycznego punktu widzenia, głównie dla wygody użytkowników, zalecane jest, aby nie nadawano pinów dłuższych niż 6 cyfr. ZOBACZ: Polska plaża zachwyca Niemców. Tu jest zdecydowanie najczyściej Brytyjski NCSC (National Cyber Security Centre) ostrzega przed stosowaniem zbyt prostych do odgadnięcia sekwencji, typu: 1234 0000 7777 2222 1111 Takie kody są wyjątkowo podatne na złamanie. Nie trzeba do tego żadnych zaawansowanych narzędzi. Według informacji opublikowanych przez serwis Information is Beautiful, aż 27 proc. wszystkich PIN-ów to właśnie proste sekwencje. Oczywiście każdy kod może zostać złamany, ale nie każdy cyberprzestępca to profesjonalny haker. Wielu z nich po prostu zgaduje. Jak zwiększyć bezpieczeństwo PIN? Bezpieczny PIN to fundamentalny element ochrony pieniędzy znajdujących się na koncie bankowym. Ze względu na to, że bankomaty w Polsce często działają w trybie offline lub z ograniczonym połączeniem z siecią, nie można zastosować dwuskładnikowego uwierzytelniania, znanego np. z bankowości internetowej. ZOBACZ: Uwaga na tę patelnię. Może poważnie zaszkodzić zdrowiu Szczególnie ważne jest, aby użytkownicy samodzielniej dbali o bezpieczeństwo swoich PIN-ów: stosując losowe, trudniejsze do odgadnięcia kody, niezwiązane z żadnymi informacjami z życia regularnie monitorując swoją aktywność sieciową, szczególnie w sferze bankowości internetowej pod żadnym pozorem nie zapisując nigdzie swojego PIN-u zmieniając PIN co kilka miesięcy, za każdym razem tworząc unikalny kod, najlepiej składający się z sześciu cyfr Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,Dzwoni nieznany numer? W kilka sekund znikają pieniądze z konta,https://www.polsatnews.pl/wiadomosc/2025-07-20/dzwoni-nieznany-numer-w-kilka-sekund-znikaja-pieniadze-z-konta/,"Sun, 20 Jul 2025 12:03:00 +0200","Właśnie na tym polega cały trik, celem jest sprowokowanie użytkownika do oddzwonienia. Jeśli ulegnie ciekawości i wykona połączenie zwrotne, może zostać połączony z numerem typu premium, za który obowiązują wysokie opłaty, nierzadko sięgające kilkunastu złotych za minutę. Jak podaje Communications Fraud Control Association, tego typu wyłudzenia generują globalne straty sięgające 2 mld dolarów rocznie na całym świecie. Skala oszustw i potencjalne straty Oszustwa typu wangiri należą do częstych przekrętów telefonicznych na świecie. Wiele osób wciąż nie zdaje sobie sprawy z zagrożenia, co ułatwia przestępcom działanie, a ich metody stają się coraz bardziej wyszukane. ZOBACZ: GIS ostrzega przed produktem. Możesz mieć go we własnej kuchni W 2024 r., wraz z rosnącą popularnością tzw. botów dzwoniących, czyli zautomatyzowanych systemów bazujących na technologii VOIP, liczba takich oszustw wzrosła o 15 proc. Globalne koszty tego rodzaju działań sięgnęły miliardów dolarów. Przestępcy coraz skuteczniej ukrywają swoje numery i omijają wadliwe systemy wykrywania oszustw. Ile może kosztować oddzwonienie? Połączenia na numery premium lub międzynarodowe mogą wiązać się z wysokimi opłatami, niekiedy wynoszącymi nawet 5-20 zł za minutę. W niektórych krajach stawki są jeszcze wyższe. Co więcej, przestępcy potrafią również wysyłać SMS-y z numerów premium lub nakłaniać do ich wysyłania, co również generuje znaczące koszty dla ofiar ich działań. Pexels Uwaga na te numery. Oddzwonienie może wiele kosztować Nie warto oddzwaniać na nieodebrane połączenia z nieznanych numerów, zwłaszcza zagranicznych. Interpol wskazał osiem prefiksów telefonicznych, które często wykorzystywane są przez oszustów do przeprowadzania ataków typu Wangiri. Numery z kierunkami międzynarodowymi: +223 (Mali) +63 (Filipiny) +994 (Azerbejdżan) +216 (Tunezja) +252 (Somalia) +373 (Mołdawia) +93 (Afganistan) +383 (Kosowo) Powinny one wzbudzić szczególną czujność. Połączenia z tych kierunków często wiążą się z próbą wyłudzenia pieniędzy poprzez kosztowne połączenia zwrotne. Jak się chronić przez wangiri? Aby uniknąć niepotrzebnych strat finansowych, warto przestrzegać kilku zasad bezpieczeństwa: nie oddzwaniać pod nieznane, zagraniczne numery zainstalować aplikację do blokowania połączeń spamowych (nowsze modele telefonów posiadają już tę funkcję w podstawowym oprogramowaniu) zablokować połączenia z numerami premium i międzynarodowymi zgłosić każdy podejrzany incydent operatorowi sieci zachować ostrożność w sieci (nie podawać swojego numeru na niesprawdzonych stronach i nie klikać linków w SMS-ach z nieznanych numerów) ZOBACZ: Uwaga na nowe oszustwo. Nagle przychodzą wezwania do opłacenia obcych polis Oszustwo wangiri pokazuje, że nawet jedno nieodebrane połączenie może skutkować realnymi stratami. Dlatego tak ważna jest świadomość zagrożeń związanych z cyberprzestępczością. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,Powrót Sławosza Uznańskiego-Wiśniewskiego. POLSA podała szczegóły,https://www.polsatnews.pl/wiadomosc/2025-07-11/powrot-slawosza-uznanskiego-wisniewskiego-polsa-podala-szczegoly/,"Fri, 11 Jul 2025 18:47:00 +0200","Polska Agencja Kosmiczna przekazała w piątek, że proces powrotu członków misji Ax-4 będzie transmitowany na żywo przez Axiom Space, NASA i SpaceX. Transmisja rozpocznie się w poniedziałek 14 lipca o godz. 10.30 czasu polskiego. O godz. 10.55 ma nastąpić zamknięcie włazu. Transmisja ma zostać wznowiona o godz. 12.45. Dwadzieścia minut później, o godz. 13.05 kapsuła Dragon Grace z astronautami na pokładzie ma odłączyć się od Międzynarodowej Stacji Kosmicznej (ISS). Dokładne godziny mogą ulec zmianie. Załoga ma wodować w Pacyfiku, u wybrzeży Kalifornii. Misja Ax-4. Sławosz Uznański-Wiśniewski poleci do Kolonii ""Zespoły misji będą na bieżąco monitorować warunki pogodowe w potencjalnych miejscach wodowania, aby zapewnić bezpieczne i udane wyciągnięcie z wody kapsuły i załogi"" - zapowiedziała POLSA. Agencja zastrzegła jednocześnie, że w podanych przedziałach czasowych mogą nastąpić przesunięcia. ZOBACZ: Sławosz Uznański pokazał zdjęcia ""z okna na świat"". ""Perspektywa, która zmienia wszystko"" Po powrocie z orbity Sławosz Uznański-Wiśniewski przyleci do Europy - do Kolonii w Niemczech, gdzie znajduje się siedziba Europejskiego Centrum Astronautów Europejskiej Agencji Kosmicznej. Astronauta trafi do ośrodka Niemieckiego Centrum Aeronautyki i Przestrzeni Kosmicznej (DLR) ""Envihab"", który stanowi kluczowe centrum monitorowania medycznego i rehabilitacji po misjach. ""Zespół medycyny kosmicznej ESA, w skład którego wchodzą lekarze operacyjni ESA, fizjoterapeuci i trenerzy sportowi, będzie monitorował Sławosza podczas jego powrotu do ziemskiej grawitacji dzięki specjalnemu programowi regeneracji"" - podała wcześniej POLSA. Sławosz Uznański-Wiśniewski na ISS. Zaplanowano 13 eksperymentów Misja Ax-4, której uczestnikiem jest Polak, rozpoczęła się 25 czerwca. Dzień później, 26 czerwca, kapsuła Dragon Grace z czworgiem astronautów na pokładzie zadokowała do Międzynarodowej Stacji Kosmicznej (ISS). ZOBACZ: Uznański na żywo z kosmosu. Szczere słowa na temat misji. ""Było mi bardzo trudno"" Na stacji Sławosz Uznański-Wiśniewski miał do wykonania 13 eksperymentów przygotowanych przez polskich naukowców i firmy oraz 30 pokazów edukacyjnych i popularnonaukowych. Astronauta czterokrotnie połączył się na żywo z dziećmi i młodzieżą w Polsce - spotkania odbyły się w Łodzi, Wrocławiu, Rzeszowie i w Warszawie. W trakcie dwóch spotkań, we Wrocławiu i Rzeszowie, połączenie było realizowane w ramach ARISS (Amateur Radio on the International Space Station) – międzynarodowego programu edukacyjnego, którego celem jest umożliwienie kontaktu radiowego radioamatorom oraz szkołom z astronautami na ISS. Według najnowszego raportu POLSA, opublikowanego w nocy z czwartku na piątek, aktualny stan realizacji podstawowych celów misji polskiego astronauty na ISS to 91,3 proc. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni an / PAP"
Technologie,Największy wyciek danych w historii. Miliardy haseł i loginów naruszone,https://www.polsatnews.pl/wiadomosc/2025-06-20/najwiekszy-wyciek-danych-w-historii-miliardy-hasel-i-loginow-naruszone/,"Fri, 20 Jun 2025 08:45:00 +0200","Eksperci ustalili, że do sieci wyciekło 16 miliardów danych logowania użytkowników Facebooka, Google, Apple oraz Gmail. To największy wyciek danych w historii ludzkości. Oprócz gigantów technologicznych, wyciekły dane od dostawców usług VPN oraz mniejszych sprzedawców usług online. Nielegalnie miało zostać opublikowanych 30 zestawów takich danych. Największa z 30 baz zawierała ponad 3,5 miliarda rekordów. Może to skutkować próbami przejęcia kont, jak również atakami phishingowymi. ZOBACZ: CSIRT Cyfra wkracza do internetu. Czym się będzie zajmował? Dane pochodziły z urządzeń zainfekowanych złośliwym oprogramowaniem typu infostealer, które automatycznie wykrada hasła i dane logowania. 16 miliardów danych w sieci. Jak zabezpieczać się w sieci? Eksperci wskazują, że tak duży wyciek to nie incydent, a celowe działanie, które wykorzystało słabości lub luki w systemach lub usługach. Javvad Malik, główny rzecznik ds. świadomości bezpieczeństwa w rozmowie z Forbes.com powiedział, że ""organizacje muszą dołożyć swoją cegiełkę w ochronie użytkowników"". - Ludzie muszą zachować czujność i być świadomi wszelkich prób kradzieży danych logowania. Wybieraj silne i unikalne hasła oraz wdrażaj uwierzytelnianie wieloskładnikowe, gdziekolwiek to możliwe - dodał. ZOBACZ: TikTok ma jeszcze szansę. Donald Trump ratuje popularną aplikację W przypadku wycieku należy przede wszystkim zmienić hasła - koniecznie, jeśli korzysta się z tych samych haseł w różnych miejscach. Pomóc może też dwuskładnikowe uwierzytelnianie oraz menadżer haseł, dzięki któremu nie musimy pamiętać wielu haseł do różnych stron. Specjaliści przypominają przy okazji, że - niezależnie od tego wycieku - nie warto używać tego samego hasła w różnych serwisach. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni bp/ar / polsatnews.pl"
Technologie,"Mało kto o nich wie, a te ukryte opcje Windows 10 mogą ułatwić życie",https://www.polsatnews.pl/wiadomosc/2025-06-17/czeka-malo-kto-o-nich-wie-a-te-ukryte-opcje-windows-10-moga-ulatwic-zycie/,"Tue, 17 Jun 2025 11:04:00 +0200","Po 14 października 2025 roku Win 10 przestanie otrzymywać wsparcie. Nie oznacza to oczywiście, iż ten system zniknie. Po prostu Microsoft skupi się na rozwijaniu Win 11. Windows 10 jest na rynku od 2015 roku. Nie wszyscy jednak wykorzystują w pełni jego możliwości. Jakie są ukryte, ale przydatne funkcje tego oprogramowania? Zarządzania oknami i nie tylko Praca z więcej niż jednym programem na raz może być nużąca. Ale Win 10 jest wyposażony w idealnie narzędzie do tego typu zadań. Wystarczy chwycić okno na górnym pasku i przeciągnąć do któregoś boku - automatycznie się powiększy, zajmując połowę ekranu. Dodatkowo w pustym miejscu pojawi się propozycja dopasowania jednej z używanych aplikacji. ZOBACZ: Aplikacje, których nie używasz. Jak usunąć je z telefonu Samsung? W systemie Win 10 istnieje też możliwość używania kilku wirtualnych pulpitów jednocześnie. Pozwala to lepiej zorganizować pracę i stworzyć odpowiedni zestaw otwartych okien dostosowany do aktualnych potrzeb. W celu utworzenia nowego pulpitu lub przełączania między nimi należy wcisnąć na pasku zadań przycisk ""Widok zadań"". Tak stworzone wirtualne przestrzenie można swobodnie usuwać i powielać. Nagminnie używaną opcją, jeżeli chodzi o smartfony, są emotki, znane też pod nazwą emoji. Win 10 również oferuje taką funkcję. Emoji na komputerze można dołączyć do każdego tekstu, wciskając jednocześnie przycisk Windows (symbol lub napis ""WIN"", pomiędzy przyciskami CTRL oraz ALT) oraz kropkę (.). Uruchomi się menu kontekstowe zawierające emotki, animacje oraz niestandardowe znaki. ZOBACZ: Android 16 zmieni twój telefon. Nowości, które zaskoczą każdego Teoretycznie rzecz biorąc, nie można utworzyć folderu bez nazwy. Jest jednak na to rada. W systemie Win 10 można wstawiać symbole oraz znaki ASCII oparte na alfabecie łacińskim. W celu utworzenia folderu bez nazwy należy stworzyć nowy folder, przytrzymać przycisk ALT i wpisaćliczbę 0160. Pełna lista tzw. alt-kodów znajduje się na stronie symbl.cc GodMode, jedna z najlepszych funkcji Win 10 GodMode jest specjalnym trybem, który daje dostęp do ukrytych oraz niezbyt popularnych funkcji systemu Windows 10. Na pierwszy rzut oka to zawartość panelu sterowania przedstawiona w dużo bardziej przejrzystej formie, aczkolwiek zawiera funkcje, które Microsoft celowo ukrył. ZOBACZ: Odkryj WiFi Calling. Ukryta funkcja, która zmieni twój telefon Podstawą jest posiadanie uprawnień administratora. Na koncie z ograniczeniami lub koncie gościa nie da się aktywować tego trybu. Później należy kliknąć prawym przyciskiem myszy i wybrać opcję z menu kontekstowego ""NOWY"", a później ""FOLDER"". Utworzony folder należy nazwać {ED7BA470-8E54-465E-825C-99712043E01C} i zatwierdzić przyciskiem ""ENTER"". Ikona folderu zmieni się na ikonę panelu sterowania. Dwukrotne kliknięcie uruchomi okienko trybu GodMode. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,"Księżyc jest starszy, niż nam się wydawało. Ustalenia naukowców",https://www.polsatnews.pl/wiadomosc/2025-06-09/ksiezyc-jest-starszy-niz-nam-sie-wydawalo-moze-miec-az-45-miliarda-lat/,"Mon, 09 Jun 2025 09:47:00 +0200","Ziemia jest jedyną planetą w Układzie Słonecznym, która krąży wokół Słońca razem ze swoim naturalnym satelitą - Księżycem. W porównaniu do innych księżyców w Układzie Słonecznym nie jest ani największy, ani najmniejszy - zajmuje piąte miejsce pod względem wielkości. Wykonuje pełen obieg wokół Ziemi w ciągu 27,3 dnia (tzw. miesiąc syderyczny). Jest również jedynym ciałem niebieskim, na którym stanęli ludzie - dotychczas zrobiło to 12 astronautów. Co ciekawe, Księżyc nie posiada swojej własnej nazwy, w przeciwieństwie do innych naturalnych satelitów planet. Mars ma Fobosa i Deimosa, Jowisz - Io i Europę, a nasz satelita nazywany jest po prostu Księżycem. Jak astronomowie przeliczają wiek ciał niebieskich? Astronomia i astrofizyka to skomplikowane dziedziny nauki, które opierają się na precyzyjnych obliczeniach matematycznych i badaniach geologicznych. W celu określenia wieku Księżyca naukowcy analizują pył księżycowy, pobrany przez astronautów misji Apollo 17 w 1972 roku. Była to ostatnia załogowa wyprawa na Księżyc, w trakcie której astronauci zebrali ponad 110 kg próbek i pokonali ponad 35 km w czasie ""spacerów kosmicznych"" przy użyciu łazików księżycowych. ZOBACZ: Nieudana misja księżycowa. ""Twarde lądowanie"" japońskiej sondy W pobranym materiale odnaleziono mikroskopijne kryształy uranu i cyrkonu, które pozwalają na dokładne określenie wieku skał. Naukowcy przeanalizowali zawartość ołowiu w cyrkonie, a następnie za pomocą laserów ultrafioletowych odparowali atomy, które następnie poddano badaniu spektrometrycznemu. Dzięki temu oszacowano, że Księżyc może liczyć 4,46 miliarda lat. To odkrycie stoi w sprzeczności z wcześniejszymi badaniami, które wskazywały na wiek 4,35 miliarda lat. Jednak nauka nieustannie się rozwija, a każda nowa metoda badawcza może dostarczyć dodatkowych danych, zmieniając dotychczasowy stan wiedzy. Kontrowersje wokół nowych badań Najnowsza metoda obliczeniowa została opisana w czasopiśmie Science, jednak według części naukowców wciąż brakuje jednoznacznych dowodów potwierdzających nowe ustalenia. Richard Carlson, dyrektor wydziału magnetyzmu ziemskiego w Carnegie Institution for Science, zwrócił uwagę, że choć praca badawcza została wykonana z ogromną precyzją, to niektóre założenia mogą nie mieć wystarczającego poparcia naukowego. ZOBACZ: Ostateczny koniec życia na Ziemi. NASA podała precyzyjną datę ""To po prostu bardzo skomplikowany problem, dlatego nadal nie mamy jednoznacznej odpowiedzi na tak podstawowe pytanie, jak wiek Księżyca"" - powiedział dr Carlson w wywiadzie dla The Verge. Po co w ogóle badać przestrzeń kosmiczną? Mimo zakończenia wyścigu kosmicznego, badania Układu Słonecznego wciąż odgrywają istotną rolę. Dostarczają cennych informacji o procesach geologicznych i atmosferycznych, które mogą pomóc w zrozumieniu zmian klimatu, przewidywaniu katastrof naturalnych oraz tworzeniu strategii zarządzania kryzysowego. ZOBACZ: Dwa mocarstwa zbudują elektrownię atomową. Na Księżycu Ponadto lepsze poznanie Księżyca może być kluczowe dla przyszłych misji załogowych i potencjalnej kolonizacji innych planet. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,Stworzono najmniejsze skrzypce świata. Nie widać ich gołym okiem,https://www.polsatnews.pl/wiadomosc/2025-06-07/stworzono-najmniejsze-skrzypce-swiata-nie-widac-ich-golym-okiem/,"Sat, 07 Jun 2025 20:05:00 +0200","Zespół fizyków z położonego o 160 km na północ od Londynu uniwersytetu stworzył skrzypce mniejsze od średnicy ludzkiego włosa, która waha się od 17 do 180 mikronów - przypomniała agencja UPI. Miniskrzypce tylko dla posiadaczy mikroskopów. Ukazują potencjał nanotechnologii Badacze wykorzystali do budowy miniskrzypiec nanotechnologię. Jak poinformowała agencja, instrument został skonstruowany, aby zademonstrować możliwości nanolitografii, technologii, która pozwala naukowcom budować i badać obiekty oraz struktury w skali nano. ZOBACZ: Papież Leon XIV to fan technologii. Ma smartwatcha znanej marki ""Chociaż stworzenie najmniejszych skrzypiec na świecie może wydawać się zabawą i grą, wiele z tego, czego nauczyliśmy się w trakcie prac, faktycznie położyło podwaliny pod badania, które teraz podejmujemy"" - podkreśliła w komunikacie prasowym profesor Kelly Morrison, dziekan wydziału fizyki uniwersytetu w Loughborough. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg / polsatnews.pl / PAP"
Technologie,"Doniesienia o UFO to teorie spiskowe kreowane przez Pentagon? Media o ""programach tajnej broni""",https://www.polsatnews.pl/wiadomosc/2025-06-07/doniesienia-o-ufo-to-teorie-spiskowe-kreowane-przez-pentagon-media-o-programach-tajnej-broni/,"Sat, 07 Jun 2025 16:30:00 +0200","""Te odkrycia stanowią oszałamiający zwrot w historii amerykańskiej obsesji kulturowej na punkcie UFO. W dekadach po tym, jak słuchowisko radiowe z 1938 roku 'Wojna światów' H.G. Wellsa wywołało panikę w całym kraju, spekulacje dotyczące przybyszów z kosmosu pozostawały w dużej mierze domeną supermarketowych tabloidów, hollywoodzkich hitów i kostiumowych konwencji w Las Vegas"" - przypomina ""WSJ"". Media: Rząd USA był często źródłem mitów na temat UFO Jak podkreśla dziennik, ""niedawno sprawy przybrały złowieszczy obrót, gdy garstka byłych urzędników Pentagonu publicznie ujawniła zarzuty dotyczące rządowego programu wykorzystania technologii pozaziemskiej i ukrywania jej przed Amerykanami"". Według dziennika śledztwo Pentagonu w sprawie teorii spiskowych dotyczących UFO wykazało, że sam rząd USA był często źródłem mitów na temat UFO, wykorzystując dezinformację do ochrony tajnych programów wojskowych okresu zimnej wojny. ZOBACZ: Pentagon odpowiada na zarzuty byłego oficera. Chodzi o UFO ""WSJ"" przywołuje jako przykład Seana Kirkpatricka, między innymi byłego głównego naukowca w Missile and Space Intelligence Center. Został on zrekrutowany w 2022 roku, aby z polecenia Kongresu poprowadzić śledztwo za pośrednictwem All-domain Anomaly Resolution Office (AARO). Misja Kirkpatricka składała się z dwóch elementów: analizy bieżących obserwacji UFO wokół instalacji wojskowych oraz przeglądu historycznych twierdzeń sięgających 1945 roku na temat tajnych programów technologii obcych. Liczba zgłoszeń UFO gwałtownie wzrosła ze 144 w latach 2004–2021 do 757 w ciągu dwunastu miesięcy po maju 2023 roku, choć większość incydentów wytłumaczono balonami, ptakami, dronami lub odbiciami satelitów Starlink. Kongres przyznał AARO bezprecedensowy dostęp do tajnych programów w celu zbadania zarzutów kilkudziesięciu byłych pracowników wojskowych. Legenda Strefy 51 i ""Yankee Blue"" Zdaniem autorów artykułu śledztwo ujawniło kilka istotnych faktów. W latach 80. pułkownik Sił Powietrznych celowo rozpowszechniał zmanipulowane zdjęcia ""latających spodków"" w barze niedaleko Strefy 51, aby ukryć rozwój myśliwców stealth - wierząc, że lepiej będzie, jeśli miejscowi pomyślą, że w sprawę zamieszani są kosmici, niż odkryją prawdziwe tajne programy broni. ""WSJ"" podkreśla, że przez dziesięciolecia nowym dowódcom Sił Powietrznych w ramach tajnych programów pokazywano fałszywe zdjęcia UFO podczas odpraw wstępnych i informowano, że dołączają do ""Yankee Blue"" - programu mającego na celu inżynierię wsteczną technologii obcych. Wpłynęło to na setki oficerów, którzy uwierzyli w jego prawdziwość, podpisali umowy o zachowaniu poufności i nigdy nie opowiedzieli o tym swoim małżonkom. Sekretarz obrony nakazał zaprzestanie tej praktyki wiosną 2023 roku. ZOBACZ: UFO rozbroiło broń jądrową w ściśle tajnej bazie USA W obszernym artykule gazeta relacjonuje również, że w latach 60. i 70. personel wojskowy zgłaszał dziwne światła powodujące wyłączenie broni jądrowej, lecz śledczy odkryli, że siły powietrzne potajemnie testowały generatory impulsów elektromagnetycznych w celu oceny podatności na ataki nuklearne. Ujawnienie tych testów pokazałoby Sowietom, że amerykański arsenał nuklearny można wyłączyć pierwszym uderzeniem. Mitologia UFO. Media o ""kreowaniu teorii spiskowych"" ""WSJ"" zwraca uwagę, że raport Pentagonu z 2024 roku nie znalazł żadnych dowodów na tuszowanie spraw związanych z kosmitami, jednak dokument pominął sposób, w jaki rząd tworzył mity o UFO za pomocą dezinformacji. Dziennik zauważa, że niejasna biurokracja Pentagonu z tajnymi programami osadzonymi w innych tajnych programach stworzyła żyzny grunt dla rozprzestrzeniania się mitów. Kongresowy zespół ds. UFO, głównie republikański, nadal domaga się wyjaśnień. Śledczy wciąż ustalają, czy kampanie dezinformacyjne były lokalnymi inicjatywami, czy scentralizowanymi programami. Niektóre niewyjaśnione zdarzenia mogą obejmować zagraniczną technologię, taką jak chińskie samoloty wykorzystujące zaawansowane metody maskowania. Pentagon obiecał drugi raport zawierający więcej szczegółów na temat ""żartów i nieautentycznych materiałów"". Śledztwo ujawniło paradoksalną prawdę: podczas gdy teoretycy spiskowi twierdzili, że rząd ukrywa obcą technologię, prawdziwym sekretem było to, że władze celowo kreowały te same teorie spiskowe, aby chronić konwencjonalne tajemnice wojskowe. ZOBACZ: Eksperci: Nie jesteśmy sami. Rząd USA ukrywa wiedzę o UFO Gazeta przytacza też wypowiedź jednej z pięciu osób przesłuchiwanych przez zespół Kirkpatricka, przedstawionej jako Salas: ""Istnieje gigantyczne tuszowanie – nie tylko przez siły powietrzne, ale także przez agencje federalne, które posiadają wiedzę na ten temat"" – powiedział w wywiadzie dla ""Wall Street Journal"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg / polsatnews.pl / PAP"
Technologie,Sztuczna inteligencja w służbie chińskiego wywiadu. Amerykanie alarmują,https://www.polsatnews.pl/wiadomosc/2025-06-05/sztuczna-inteligencja-w-sluzbie-chinskiego-wywiadu-amerykanie-alarmuja/,"Thu, 05 Jun 2025 15:43:00 +0200","Z raportu wynika, że powiększył się zakres i wachlarz taktyk stosowanych przez te grupy, choć wyryte operacje były niewielkie, a za ich cel obrano ograniczone grupy odbiorców. AI jako chiński ""agent wpływu"". Na celowniku amerykańska opinia publiczna OpenAI wykluczyła ze swojej platformy konta ChatGPT generujące posty w mediach społecznościowych na tematy polityczne i geopolityczne istotne dla Chin, w tym krytykujące gry wideo koncentrujące się na Tajwanie, fałszywe oskarżenia wobec pakistańskiego działacza oraz treści związane z zamknięciem amerykańskiej rządowej agencji pomocowej USAID. Niektóre treści krytykowały podwyższenie ceł przez prezydenta Stanów Zjednoczonych Donalda Trumpa, na platformie X generowane były też posty takie jak: „Z powodu ceł importowane towary są skandalicznie drogie, a mimo to rząd trwoni pieniądze za zagraniczną pomoc. To kto ma jeść?”. ZOBACZ: Czechy oskarżają Chiny o cyberatak. Szef NATO reaguje W ramach innej operacji związane z Chinami podmioty wspierały różne etapy swoich operacji cybernetycznych, w tym przeszukiwanie otwartych źródeł, modyfikacje skryptów czy konfigurowanie systemów naprawy błędów. Trzeci znaleziony przez OpenAI przypadek dotyczył operacji rozszerzania wpływów i tworzenia w mediach społecznościowych polaryzujących treści, np. wspierających obie strony w amerykańskim dyskursie politycznym, przy wykorzystaniu generowanych przez AI oraz zdjęć profilowych. ZOBACZ: USA w kropce. Tak Chiny pokazują im język OpenAI regularnie publikuje raporty o złośliwej działalności wykrywanej na jej platformie, takiej jak tworzenie złośliwego oprogramowania czy fałszywych treści na stronach internetowych i w mediach społecznościowych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg/ sgo / polsatnews.pl / PAP"
Technologie,Trzy zamiast 24 miesięcy przygotowań. Wojsko USA ogłasza sukces,https://www.polsatnews.pl/wiadomosc/2025-05-31/trzy-zamiast-24-miesiecy-przygotowan-wojsko-usa-oglasza-sukces/,"Sat, 31 May 2025 10:23:00 +0200","Siły Kosmiczne Stanów Zjednoczonych przeprowadziły udany start nowego satelity GPS III. Został wyniesiony na orbitę przez rakietę Falcon 9, firmy Space X Elona Muska, z przylądka Cape Canaveral na Florydzie. Jak zaznaczyła amerykańska agencja prasowa United Press International (UPI), standardowo przygotowania do takiej misji trwają od 18 do 24 miesięcy, jednak wojsku USA udało się skrócić ten czas do mniej niż trzech. USA. Udany start nowego satelity GPS III Nowy satelita ma oferować trzykrotnie większą dokładność oraz ośmiokrotnie wyższą odporność na zakłócenia. Dzięki temu, ma zapewnić poprawę precyzji nawigacji oraz synchronizację czasu, co jest kluczowe zarówno dla wojska, jak i użytkowników cywilnych. Dowódca jednostki SpOC MD 31 płk Andrew Menschner podkreślił, że szybkie uruchomienie satelity pokazuje zdolność Sił Kosmicznych do reagowania na nagłe zdarzenia, np. awarie innych satelitów GPS. Dodał, że każdy nowy start zwiększa dokładność i niezawodność całej konstelacji satelitów GPS. ZOBACZ: Klęska Elona Muska. Jego projekt okazał się klapą Obecnie system ten składa się z 31 aktywnych satelitów, siedmiu satelitów rezerwowych oraz dwóch gotowych do startu. Celem jest zapewnienie stabilnych usług dla miliardów użytkowników na świecie. SpOC MD 31 to jednostka Sił Kosmicznych USA zajmująca się nawigacją satelitarną i precyzyjnym pomiarem czasu. Odpowiada za zarządzanie systemem GPS i jego rozwijanie. Jednostka powstała w 2024 roku i składa się z kilku zespołów, które zajmują się m.in. operacjami satelitarnymi, rozwojem nowych technologii oraz utrzymaniem systemu GPS. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni jkn/ sgo / PAP"
Technologie,Drogowy chaos w Niemczech. Wszystko przez błąd popularnej aplikacji,https://www.polsatnews.pl/wiadomosc/2025-05-29/drogowy-chaos-w-niemczech-wszystko-przez-blad-popularnej-aplikacji/,"Thu, 29 May 2025 17:33:00 +0200","W czwartek rano niemieccy użytkownicy Map Google'a zobaczyli komunikaty informujące ich o zamknięciu wielu dróg i autostrad. Problem dotyczył głównie zachodnich i południowo-zachodnich Niemiec, ale również niektórych części Belgii oraz Holandii - informuje ""Bild"". ZOBACZ: Kontrowersyjna decyzja Duolingo. Chcą sporo przyoszczędzić Wśród internautów wybuchła panika. W mediach społecznościowych zaroiło się od zdjęć z aplikacji wrzucanych przez zdezorientowanych kierowców, którzy pytali, co się stało. Jak się okazało problem istniał tylko wirtualnie, w rzeczywistości nie było żadnych utrudnień - ruch na większości tras odbywał się płynnie. Awaria popularnej aplikacji. Rzecznik Google'a zabrał głos Przedstawiciele Google'a wyjaśnili, że doszło do awarii systemu. Póki co nie wiadomo jednak, czy usterka była spowodowana błędem technicznym, czy była wynikiem celowego działania ze strony hakerów. - Incydent jest obecnie badany wewnętrznie - przekazał w rozmowie z ""Bildem"" rzecznik Google’a. ZOBACZ: Skanowanie twarzy zamiast dowodu. Aplikacja oceni twój wiek Przypomniał, że informacje zawarte w Mapach ""pochodzą z różnych źródeł"". - Należą do nich dostawcy zewnętrzni, instytucje publiczne oraz sami użytkownicy. Mapa jest regularnie aktualizowana - dodał. Niemieckie media przypominają, że to nie pierwsza tego typu sytuacja w ostatnich miesiącach. ""Zaledwie kilka tygodni temu Mapy spowodowały zamieszanie w Turyngii, gdy kilka tuneli autostradowych było nieprawidłowo oznakowanych jako zamknięte"" - informuje ""Bild"". Wtedy na sprawę zareagowała lokalna policja, która w mediach społecznościowych informowała kierowców, że jest to błąd aplikacji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni dk / polsatnews.pl"
Technologie,Zmiany w IDEAS NCBR. Prezes spółki stracił stanowisko,https://www.polsatnews.pl/wiadomosc/2025-05-28/zmiany-w-ideas-ncbr-prezes-spolki-stracil-stanowisko/,"Wed, 28 May 2025 18:49:00 +0200","Jak podało biuro prasowe Narodowego Centrum Badań i Rozwoju, ""decyzje kadrowe mają zagwarantować sprawne i profesjonalne połączenie spółki IDEAS NCBR ze spółką Akces NCBR"". ZOBACZ: Głośno o filmach promujących Trzaskowskiego. Prezes Akcji Demokracja zabrał głos Kontrowersje przy powołaniu Borowiaka na szefa IDEAS NCBR Grzegorz Borowik wygrał ogłoszony w lipcu 2024 r. konkurs na prezesa ośrodka badawczo-rozwojowego IDEAS NCBR i we wrześniu ub.r. objął stanowisko. Wzbudziło to liczne kontrowersje, bo jego jedynym kontrkandydatem w konkursie był prof. Piotr Sankowski, pomysłodawca i twórca IDEAS NCBR. Sankowski był prezesem tego ośrodka od jego powstania w 2021 r. do czerwca 2024 r., kiedy upłynęła jego kadencja. ZOBACZ: Rada Gabinetowa: Narada ministrów Donalda Tuska z prezydentem Pod koniec września 2024 r. Sankowski ogłosił, że niebawem kończy pracę w IDEAS NCBR na stanowisku lidera grupy badawczej. W reakcji na te informacje z zasiadania w radzie naukowej spółki zrezygnowało kilkoro jej członków, a odejście z instytutu rozważało kilku liderów grup badawczych. O powody zmiany na stanowisku prezesa IDEAS NCBR w listach otwartych do premiera i ministra nauki pytali laureaci grantów ERC oraz naukowcy zajmujący się sztuczną inteligencją w Polsce. Po protestach środowiska naukowego resorty cyfryzacji oraz nauki i szkolnictwa wyższego zdecydowały o powołaniu Instytutu Badawczego IDEAS i zapowiedziały, że pokieruje nim Sankowski. Ministrowie postanowili, że spółka IDEAS NCBR będzie działała dalej, ale zajmie się wdrażaniem wyników badań, a jego misję naukową i dydaktyczną przejmie nowa instytucja. Afera wokół IDEAS. Rząd powołał nowy Instytut 25 lutego 2025 r. Rada Ministrów przyjęła rozporządzenie o utworzeniu Instytutu Badawczego IDEAS, który ma łączyć dwa obszary: militarny i cywilny. Zarządza nim wspólnie Ministerstwo Cyfryzacji (MC) i Ministerstwo Obrony Narodowej (MON), a kieruje prof. Piotr Sankowski. Ma to być unikalny w europejskiej skali ośrodek badań nad sztuczną inteligencją. Dyrektor NCBR prof. Małachowski zapewniał wówczas, że niezależnie od decyzji rządu IDEAS NCBR nadal działa, ale rozważane jest połączenie działalności tej spółki w zakresie komercjalizacji wyników badań dotyczących sztucznej inteligencji z działaniem spółki Akces NCBR. ZOBACZ: Audyty w spółkach Skarbu Państwa. Prawie 50 zawiadomień do prokuratury Została ona powołana w grudniu 2021 r. jako narzędzie realizacji zadań w zakresie wspierania i finansowania komercjalizacji wyników prac badawczo-rozwojowych (B+R), rozwoju kadry naukowej, pobudzania inwestycji przedsiębiorców w działalność naukową oraz zwiększania udziału polskich podmiotów w realizacji międzynarodowych programów B+R. Informację o odwołaniu Borowiaka podały jako pierwsze m.in. Wyborcza.biz. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Pokolenie Z odłoży smartfony? Marzą o życiu bez internetu,https://www.polsatnews.pl/wiadomosc/2025-05-26/pokolenie-z-odlozy-smartfony-marza-o-zyciu-bez-internetu/,"Mon, 26 May 2025 12:11:00 +0200","W najnowszym badaniu brytyjscy naukowcy podkreślają, że młodzi internauci coraz dotkliwiej odczuwają wszechobecną presję ze strony mediów społecznościowych. 70 proc. osób w wieku 16-21 lat zadeklarowało, że czuje się gorzej, gdy korzysta z tego typu serwisów. Eksperci winą za obecny stan rzeczy obarczają zmianę nawyków w czasie pandemii koronawirusa, gdy młodzież została zamknięta w swoich domach, a aktywność społeczna została sprowadzona wyłącznie do sfery online. Nie tylko Brytyjczycy. Młodzi amerykanie też odczuwają wpływ social mediów Podobne wnioski wyciągnęli już pod koniec 2024 roku badacze z amerykańskiego The Harris Poll, którzy po rozmowach z przedstawicielami Pokolenia Z mających od 18 do 27 lat zauważyli, że niemal połowa chciałaby, by popularne aplikacje społecznościowe nigdy nie powstały. ZOBACZ: Wypadek podczas pokazów. Kierowca BMW wjechał w kibiców Najbardziej niechętnie odnosili się oni do portalu X (dawniej Twitter, 50 proc.), TikToka (47 proc.) oraz Snapchata (43 proc.). 21 proc. chciało, by nie istniały smartfony, 19 proc. komunikatory on-line, a 17 proc. - sam internet. Ponadto młodzi internauci wielokrotnie podejmowali próby ograniczenia czasu spędzanego ze smartfonem w ręku (83 proc. badanych). 40 procentom zdarzyło się kasowanie powiązanych aplikacji, a jedna trzecia wyciszała powiadomienia. Badania opublikowane w czasopiśmie naukowym ""BMC Medicine"" dowiodły, że nadużywanie smartfonów może prowadzić do depresji, stanów lękowych, problemów ze snem oraz uzależnień. Również OECD ostrzega o dramatycznym pogorszeniu stanu zdrowia psychicznego wśród młodzieży w ciągu ostatnich 15 lat, szczególnie od czasu pandemii koronawirusa w 2020 roku. Ochrona młodzieży w sieci. Europejskie kraje podejmują działania Jak podają dziennikarze ""The Guardian"", europejskie kraje rozważają podjęcie kroków mających na celę ochronę młodzieży przed negatywnym wpływem mediów społecznościowych. Wielka Brytania przewiduje wprowadzenie ograniczeń dotyczących czasu ich użytkowania, a Norwegia chce podniesienia minimalnego wieku zarejestrowanych do 15 lat. W Danii już teraz obowiązuje niemal całkowity zakaz korzystania z tabletów i smartfonów w szkołach. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg/wka / polsatnews.pl"
Technologie,Dwa mocarstwa zbudują elektrownię atomową. Na Księżycu,https://www.polsatnews.pl/wiadomosc/2025-05-21/dwa-mocarstwa-zbuduja-elektrownie-atomowa-na-ksiezycu/,"Wed, 21 May 2025 11:01:00 +0200","Celem projektu ILRS jest założenie stabilnej bazy do badań naukowych usytuowanej 100 kilometrów od bieguna południowego. Odbywać się w niej będą długoterminowe operacje autonomiczne oraz krótkoterminowe misje, w których udział będą brać naukowcy z Chin i Rosji. ""W stacji prowadzone będą podstawowe badania kosmosu i testy technologii niezbędnej do długoterminowych bezzałogowych misji, których celem będzie powrót człowieka na Księżyc"" - czytamy w komunikacie Roskosmosu. Z kolei Wu Weiren, główny inżynier chińskiego programu eksploracji, zapowiedział, że jego kraj zaprosi do współpracy 50 krajów, 500 instytucji badawczych oraz 5 tys. naukowców z całego świata do udziału w ""Projekcie 555"", będącym częścią ILRS. Badania naukowe a rywalizacja o zasoby Eksperci zwracają uwagę, że oprócz działalności naukowej, mocarstwa zainteresowane są przede wszystkim naturalnymi bogactwami jedynego naturalnego satelity Ziemi. Pod powierzchnią mogą się znajdować metale ziem rzadkich, a nawet znaczne pokłady Helu-3, który może posłużyć jako paliwo do reaktorów atomowych. ZOBACZ: Chiny odkrywają tajemnicę Księżyca. Do tej pory były tylko przypuszczenia Nie ma jednak konsensusu co do tego, które państwo ma prawa do ich wydobycia. Alexander Soucek z Europejskiej Agencji Kosmicznej (ESA) jest zdania, że zgodnie z Traktatem o przestrzeni kosmicznej z 1967 roku żaden kraj nie może domagać się praw własności na lub pod powierzchnią Księżyca. - Sprawa dotyczy prawa międzynarodowego, a państwa mają obowiązek egzekucji przepisów wobec obywateli i prywatnych przedsiębiorstw - powiedział dziennikarzom Deutche Welle. Eksploracja Księżyca. Chiny wysuwają się na prowadzenie Międzynarodowa Stacja Badań Księżyca to projekt konkurencyjny do amerykańskiego programu Artemis, w ramach którego planowane jest zbudowanie orbitującej wokół ziemskiego satelity stacji kosmicznej Gateway oraz powrót astronautów na Księżyc do końca 2025 roku. W ILRS będą przeprowadzane długoterminowe interdyscyplinarne badania naukowe, a prace konstrukcyjne rozpoczną się po zakończeniu misji Chang'e 8 w 2028 roku. ZOBACZ: Chiny będą drukować 3D na Księżycu. Cel jest prosty Chiny wysyłały bezzałogowe łaziki na powierzchnię Srebrnego Globu już od 2013 roku i sporządzały mapy, w tym niewidocznej z Ziemi strony. W ubiegłym roku po raz pierwszy pobrano próbki skał z tej części, co państwowa agencja informacyjna Xinhua (Nowe Chiny - red.) określiła jako ""bezprecedensowe osiągnięcie w historii badań Księżyca"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg/ml / polsatnews.pl"
Technologie,"Nie uwierzysz, że Android może robić takie rzeczy. Pięć nieoczywistych funkcji",https://www.polsatnews.pl/wiadomosc/2025-05-17/nie-uwierzysz-ze-android-moze-robic-takie-rzeczy-piec-nieoczywistych-funkcji/,"Sat, 17 May 2025 11:54:00 +0200","Włącznie opcji programistycznych jest swoistą bramą dostępu do funkcji, z których większość osób nie zdaje sobie sprawy. Można zmienić, chociażby maksymalną liczbę urządzeń Bluetooth czy ustawić limit procesów w tle. Należy przejść do pozycji: Ustawienia System i informacje o oprogramowaniu Więcej. ZOBACZ: Apple udostępni aktualizację z nowościami dla iPhone'ów W tym miejscu należy stuknąć w pozycję ""wersja kompilacji"" od siedmiu do 10 razy, do momentu wyświetlenia komunikatu ""Jesteś teraz programistą"". Opcje programistyczne można później znaleźć w ustawieniach. Zdalne instalowanie aplikacji Aby instalować nowe aplikacje, nie trzeba używać telefonu. Wystarczy odwiedzić sklep Google Play w przeglądarce internetowej i zalogować się na tym samym koncie Google, jakie jest na telefonie z systemem android. W ten sposób można zdalnie instalować dowolne aplikacje lub gry. Pomimo ogromnej ilości aplikacji oraz gier, które można znaleźć w oficjalnej aplikacji Google Play, czasami użytkownicy chcą zainstalować coś spoza tej puli. System Android blokuje takie próby, powołując się na wyłudzanie danych osobowych i inne niebezpieczeństwa czyhające w sieci. Można to jednak bardzo łatwo ominąć. ZOBACZ: Zmęczenie i brak sił? Wystarczy jeden wiosenny składnik, by odzyskać witalność Należy wejść w ""ustawienia"" i znaleźć (najlepiej za pomocą lupy służącej do wyszukiwania opcji) ""nieznane źródła"". Wystarczy odznaczyć tę opcję i cieszyć się dowolnie pobraną aplikacją lub grą. Monitorowanie tętna za pomocą telefonu Telefony z system Android mają wbudowany miernik tętna znajdujący się w obiektywie tylnego aparatu. Aby go używać, potrzebna jest jednak odpowiednia aplikacja. Najlepiej w tym przypadku skorzystać ze sklepu Google Play i pobrać Google Fit. Później wystarczy otworzyć aplikację, przejść do sekcji Tętno i kliknąć ""dodaj+"". Następnie delikatnie dotknąć palcem obiektywu tylnego aparatu i postępować zgodnie z instrukcjami na ekranie. Pożyczenie komuś telefonu nawet na chwilę w dzisiejszych czasach może zwiększyć puls. Co będzie, gdy zajrzy do prywatnych wiadomości i zdjęć? A jak zacznie ""grzebać"" w aplikacjach i ustawieniach? Android ma na to radę. Wystarczy stworzyć konto oznaczone jako ""gość"". ZOBACZ: Plaga samotności wśród seniorów. Skutki poważniejsze niż się wydaje Ewentualnie użyć opcji znanej jako ""druga przestrzeń"". Dzięki temu można bezpiecznie przekazać telefon drugiej osobie, ponieważ będzie miała dostęp tylko do podstawowych funkcji androida oraz nie zobaczy wiadomości i konta Google. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Technologie,Grupa Polsat - Interia liderem internetu,https://www.polsatnews.pl/wiadomosc/2025-05-07/grupa-polsat-interia-liderem-internetu-w-i-kwartale-2025-roku/,"Wed, 07 May 2025 11:45:00 +0200","Grupa Polsat - Interia umacnia pozycję lidera wśród wydawców internetowych w Polsce. Według badań Mediapanelu od początku roku wydawca Interii oraz serwisów Polsatnews.pl i Polsatsport.pl trzykrotnie, czyli najczęściej na rynku, wygrywał. Grupa Polsat - Interia liderem internetu. Badania Mediapanelu Wydawca zdominował także w kwietniu topowe kategorie tematyczne w Polsce. Pomponik.pl jako jedyny serwis w kategorii ""Plotki, życie gwiazd"" przekroczył barierę 6 mln RU. Zielona Interia (2,64 mln RU) jest najczęściej odwiedzanym serwisem o ekologii w Polsce, a Deccoria.pl (2,93 mln RU) to nr 1 w sieci z inspiracjami i poradami dotyczącymi ""Wyposażenia wnętrz i ogrodu"". ZOBACZ: Grupa Polsat - Interia liderem internetu Grupa Polsat - Interia jest liderem wśród wydawców serwisów pogodowych w Polsce. 9,04 mln internautów planowało razem z Interia Pogoda oraz Twoja Pogoda święta, majówkę oraz codzienne obowiązki. Wydawca zwyciężył także w kategorii ""Nauka i Technologia"". Serwisy Interia Geekweek, Zielona Interia i Antyweb.pl wygenerowały łączny zasięg na poziomie 5,65 mln RU. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / Interia"
Technologie,Widać go z daleka. Kiedyś był najważniejszym ośrodkiem niemieckiej marynarki,https://www.polsatnews.pl/wiadomosc/2025-05-06/widac-go-z-daleka-ten-tajemniczy-budynek-rozpala-wyobraznie/,"Tue, 06 May 2025 09:27:00 +0200","Pomost kolejki wąskotorowej został wysadzony w powietrze, aby uniemożliwić dostęp do budynku. Było to jedyne połączenie z linią brzegową. Dzisiaj pozostał tylko nadwyrężony szkielet całej konstrukcji. Do czego służyła niemieckiej Kriegsmarine, marynarce wojennej III Rzeczy, torpedownia w Gdyni? Cudowna broń, torpedy magnetyczne i akustyczne Budowę Torpedowaffenplatz Hexengrund (TPW) rozpoczęto w 1940 roku. Niemiecka armia i marynarka wojenna świętowały sukcesy na wszystkich frontach. Okręty podwodne (U-booty) zbierały krwawe żniwo na morzach i oceanach całego świata. Żaden konwój, a nawet pojedynczy statek nie mógł czuć się bezpiecznie, gdy pod powierzchnią wody czaiły się zabójcze łodzie podwodne. Rozwój techniki III Rzeszy przekraczał wyobrażenie. Testowano oszałamiającą ilość nowego uzbrojenia, od odrzutowych silników do myśliwców aż po nowoczesne, zabójczo skuteczne torpedy. To właśnie TPW w pewnym momencie został najważniejszym ośrodkiem badawczym niemieckiej marynarki wojennej. Jak podaje portal gdynia.pl, TPW służyło również jako obiekt testowy dla sił powietrznych. Niemiecki rozmach militarny zawierał urządzenia do wykonywania próbnych strzałów, hamownię silników, magazyn torped i głowic, a także elektrownię, maszynownie i pomieszczenia biurowe. ZOBACZ: Rosja się doigrała. Niespodziewane dostawy Patriotów dla Ukrainy Niemieckie U-booty zatopiły w czasie II wojny światowej 2880 statków handlowych, 265 transportowych oraz 175 okrętów wojennych aliantów. Hitler, pomimo wrodzonej choroby morskiej i awersji do wody skutecznie przewidział zastosowanie okrętów podwodnych przy prowadzeniu wojny na morzach i oceanach. Z czasem jednak alianci konstruowali coraz mocniejsze okręty, a konwoje przemierzające Atlantyk potrafiły liczyć nawet kilkadziesiąt uzbrojonych po zęby statków. Stąd paniczne wprost próby stworzenia lepszej, szybszej i bardziej zabójczej torpedy. Jak każda Wunderwaffe, ta również pozostała w sferze marzeń. Co dalej z torpedownią? Wyjątkowo ambitne plany rewitalizacji tego terenu powstały tylko na papierze. Sanatorium dla górników, marina z pełnym zapleczem, luksusowy hotel, a nawet Muzeum Flory i Fauny. Żadna z tych rzeczy nie wyszła poza deskę kreślarską. Na przełomie lat 70. i 80. zawaliła się część ścian, co jednocześnie nadwyrężyło całą konstrukcję. Aczkolwiek, aż do lat 80. szkolili się tam wojskowi płetwonurkowie. ZOBACZ: Tego nie obejdzie nawet najlepszy haker. Jak CKE zabezpiecza matury? Torpedownia jest traktowana jako ciekawostka i tło dla zdjęć, szczególnie ślubnych. Można tam również nurkować, oczywiście z odpowiednimi kwalifikacjami. Spora ilość złomu i gruzu, które znajdują się na morskim dnie, mogą stwarzać zagrożenie dla niedoświadczonych osób. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Technologie,"Miała dolecieć na Wenus. Radziecka sonda spadnie na Ziemię. Nie wiadomo, gdzie uderzy",https://www.polsatnews.pl/wiadomosc/2025-05-03/miala-doleciec-na-wenus-radziecka-sonda-spadnie-na-ziemie-nie-wiadomo-gdzie-uderzy/,"Sat, 03 May 2025 08:25:00 +0200","ZSRR wystrzelił sondę Kosmos 482 w 1972 roku w ramach misji na Wenus, jednak z powodu awarii statek nigdy nie dotarł na tę planetę. Od tamtej pory mająca około metra średnicy sonda, krąży po orbicie okołoziemskiej, stopniowo obniżając wysokość, z początkowych 9800 km do obecnych 370 km. Nie wiadomo gdzie spadnie sonda Według ekspertów jest jeszcze zbyt wcześnie aby określić, gdzie dokładnie spadnie ważący pół tony obiekt, ani ile z niego zostanie po ponownym wejściu w ziemską atmosferę. Trajektoria sondy jest szeroka i mieści się między 52 stopniem szerokości geograficznej północnej i 52 stopniem szerokości geograficznej południowej, który obejmuje większość zaludnionych regionów Ziemi. Ustalenie dokładnego punktu uderzenia jest możliwe z maksymalnie kilkugodzinnym wyprzedzeniem. ZOBACZ: Polak poleci w kosmos. Podano datę Holenderski naukowiec Marco Langbroek z Uniwersytetu Technologicznego w Delft przewiduje, że statek kosmiczny wejdzie w atmosferę około 10 maja. Według niego sonda tuż przed kontaktem z Ziemią może poruszać się z prędkością nawet 242 km/godz. Ekspert uspokaja jednak, że chociaż póki co nie wiadomo, gdzie spadnie sonda, to ryzyko że uderzy w kogoś lub coś jest niewielkie. - Ale nie można tego całkowicie wykluczyć - stwierdził. ""Z nieba spadnie półtonowy metalowy obiekt"" - Ten obiekt jest stosunkowo niewielki i nawet jeśli się nie rozpadnie, ryzyko że uderzy w kogoś lub w coś, jest podobne do uderzenia meteorytu. (...) Istnieje większe ryzyko, że zostaniesz trafiony piorunem w ciągu swojego życia, niż ze spadnie na ciebie ten obiekt - powiedział. Langbroek przewiduje, że sonda przetrwa ponowne wejście w atmosferę ziemską, gdyż została zbudowana tak, aby wytrzymać lot przez gęstą od dwutlenku węgla atmosferę Wenus. ZOBACZ: Ślady życia na obcej planecie. ""Wielki, przełomowy moment"" Eksperci wątpią, by system spadochronowy sondy zadziałał po tylu latach. Po tak długim pobycie na orbicie, uszkodzeniu może ulec również jej osłona termiczna, co zdaniem niektórych naukowców jest akurat dobrą wiadomością. Zdaniem astrofizyka Jonathana McDowella z Harvard-Smithsonian Center for Astrophysics byłoby lepiej, gdyby osłona termiczna zawiodła, bo wówczas statek spaliłby się przy wejściu w atmosferę. - W przeciwnym razie z nieba spadnie półtonowy metalowy obiekt - ostrzegł. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni dk/ sgo / polsatnews.pl"
Technologie,Brzmi jak scenariusz filmu. Blackout całkiem zmienia życie w kilka minut,https://www.polsatnews.pl/wiadomosc/2025-05-01/brzmi-jak-scenariusz-filmu-blackout-calkiem-zmienia-zycie-w-kilka-minut/,"Thu, 01 May 2025 15:21:00 +0200","Może potrwać kilka minut, godzin, a nawet tygodni. Jeszcze do niedawna wydawało się to zupełnie nierealnym scenariuszem, dziś jednak, w obliczu wydarzeń z Hiszpanii, Portugalii i Francji staje się coraz bardziej realne. Czeka nas blackout? Pytanie nie powinno brzmieć ""czy"", lecz ""kiedy"". Kiedy zabraknie prądu... Co robić, gdy jest blackout? Jak ostrzega ENTSO-E (Europejska Sieć Operatorów Systemów Przesyłowych Energii Elektrycznej), ryzyko przeciążenia systemu rośnie, szczególnie w krajach przechodzących transformację energetyczną. W Polsce, według PSE (Polskie Sieci Elektroenergetyczne), w 2025 roku może zabraknąć nawet 1,4 GW rezerw mocy. To efekt jednoczesnego wyłączania elektrowni węglowych i opóźnień we wdrażaniu odnawialnych źródeł energii. ZOBACZ: Woda z kranu jest niezdrowa? Eksperci ostrzegają przed niebezpieczeństwem Prof. Konrad Świrski od lat ostrzega, że system staje się coraz mniej odporny na skoki zapotrzebowania. Dodatkowe zagrożenia to awarie kabli podmorskich czy ataki cybernetyczne, o których ostrzega też Międzynarodowa Agencja Energetyczna (IEA). Realne skutki blackoutu to nie tylko miasto w ciemności Blackout to nie tylko brak światła. To paraliż komunikacji, brak sygnału GMS, niedziałające bankomaty i sklepy oraz poważne awarie wodociągów. Rządowe Centrum Bezpieczeństwa (RCB) wskazuje, że w czasie długotrwałej awarii energii mogą zostać zakłócone dostawy leków, funkcjonowanie szpitali, a nawet służb ratunkowych. Sytuacja zimą może być szczególnie niebezpieczna, bo brak ogrzewania i światła zagraża zdrowiu i życiu. Pixabay Blackout odwraca życie do góry nogami Do lokalnych blackoutów doszło w ostatnich latach m.in. w Austrii, Niemczech i Szwecji. W Wiedniu w 2023 roku awaria objęła kilkaset tysięcy mieszkańców. IEA zwraca uwagę, że coraz więcej państw notuje krytyczne przeciążenia sieci zimą, kiedy odnawialne źródła nie są w stanie pokryć bieżącego zapotrzebowania. Jak zauważa dr Fatih Birol, dyrektor IEA, bezpieczeństwo energetyczne Europy jest dziś bardziej zagrożone niż w ostatnich trzech dekadach. Odpowiednie przygotowanie to podstawa Zgodnie z zaleceniami zawartymi w oficjalnym poradniku Federalnego Biura Ochrony Ludności i Pomocy w Sytuacjach Kryzysowych (BBK) w Niemczech, każdy obywatel powinien być przygotowany na co najmniej 10 dni samowystarczalności w przypadku blackoutu. Lista podstawowych rzeczy obejmuje: wodę pitną , min. 2 litry na osobę dziennie, , min. 2 litry na osobę dziennie, żywność długoterminową , np. konserwy, suchary, słodycze, miód, produkty niewymagające obróbki termicznej, , np. konserwy, suchary, słodycze, miód, produkty niewymagające obróbki termicznej, latarki i zapas baterii, świece, zapałki, lampy olejne , , powerbanki (naładowane) i radio na baterie lub dynamo, (naładowane) i lub dynamo, apteczkę z podstawowymi lekami i środkami opatrunkowymi, z podstawowymi lekami i środkami opatrunkowymi, gotówkę w niskich nominałach , , środki higieniczne, a więc chusteczki nawilżane, żele antybakteryjne, papier toaletowy Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,"Rząd zdecydował ws. tarcz antyinflacyjnych. ""Nie będzie potrzeby""",https://www.polsatnews.pl/wiadomosc/2025-04-29/rzad-zdecydowal-ws-tarcz-antyinflacyjnych-nie-bedzie-potrzeby/,"Tue, 29 Apr 2025 19:38:00 +0200","Rada Ministrów przyjęła we wtorek Sprawozdanie z wdrażania średniookresowego planu budżetowo-strukturalnego na lata 2025-2028. ""Ceny energii dla odbiorców indywidualnych nie ulegną zmianie ze względu na rozwój cen surowców na rynkach światowych. W związku z tym nie będzie potrzeby przedłużania tarcz"" - przekazano w sprawozdaniu. Do kiedy zamrożenie cen energii? Prezydent podjął decyzję We wtorek prezydent Andrzej Duda podpisał ustawę, która opóźni o trzy miesiące, do 1 października 2025 r., wejście w życie nowych taryf na energię elektryczną dla gospodarstw domowych. Chodzi o nowelizację ustawy o szczególnych rozwiązaniach służących ochronie odbiorców energii elektrycznej w 2023 r. oraz w 2024 r. w związku z sytuacją na rynku energii elektrycznej, która w tym tygodniu została przyjęta przez obie izby parlamentu. ZOBACZ: Tarcze antyinflacyjne. ""Projekt budżetu nie zakładał przedłużenia"" Obecnie obowiązujące przepisy zakładają, że sprzedawcy z urzędu mają złożyć do Prezesa Urzędu Regulacji Energetyki wnioski o zmianę taryf do 30 kwietnia i zaczęłyby one obowiązywać od 1 lipca. Po wejściu w życie nowelizacji gospodarstwa domowe nie zapłacą opłaty mocowej do końca czerwca, a do końca września ceny energii dla konsumentów zostały zamrożone na poziomie 500 zł za MWh. ""Sytuacja na rynku wskazuje tendencję spadkową"" Podczas prac nad ustawą w Sejmie i Senacie wiceminister klimatu i środowiska Miłosz Motyka zauważył, że już teraz ceny energii na rynku hurtowym kształtują się na poziomie poniżej ceny mrożenia. Dlatego też, opóźnienie wejścia w życie nowych taryf ma pozwolić firmom energetycznym lepiej ""dyskontować"" obniżki, które są na rynku, co z kolei ma przełożyć się na niższe ceny dla gospodarstw domowych. - W praktyce odbiorcy zmiany taryf zauważą w IV kwartale po wygaśnięciu maksymalnej ceny i dlatego istotny jest poziom obniżki w taryfach (...) Sytuacja na rynku wskazuje tendencję spadkową - wskazywał Motyka. ZOBACZ: Rachunki za prąd mogą być niższe. ZUS dopłaca do energii bez względu na zarobki Wiceminister zwrócił ponadto uwagę, że to jak ukształtują się ceny w taryfach będzie miało wpływ na to, czy mechanizmy osłonowe zostaną wydłużone. - Poziom cen po rekalkulacji taryf zatwierdzonych przez Prezesa URE będzie też kluczowym czynnikiem do podejmowania przez rząd decyzji w zakresie mechanizmów ochronnych do końca 2025 r., na ostatni kwartał - zapowiedział przedstawiciel MKiŚ. Nowelizacja wejdzie w życie z dniem następującym po dniu ogłoszenia. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Polak poleci w kosmos. Podano datę,https://www.polsatnews.pl/wiadomosc/2025-04-29/polak-poleci-w-kosmos-podano-date/,"Tue, 29 Apr 2025 16:19:00 +0200","""29 maja o 19.03 wszyscy spójrzmy w niebo! Dokładnie za miesiąc startuje pierwsza polska misja technologiczno-naukowa IGNIS, w ramach której drugi Polak w historii dr inż. Sławosz Uznański-Wiśniewski poleci na Międzynarodową Stację Kosmiczną"" - podało ministerstwo. ""To właśnie dziś zaczynamy odliczanie do niezwykłego dla rozwoju polskiej nauki i przemysłu kosmicznego wydarzenia"" - napisano na platformie X. Drugi Polak w historii poleci w kosmos. ""To impuls do krajowego rozwoju"" Ministerstwo Rozwoju i Technologii poinformowało, że nadchodząca misja polskiego astronauty ""to impuls do rozwoju krajowego sektora kosmicznego, budowania unikalnych kompetencji oraz przyspieszenia komercjalizacji technologii"". ZOBACZ: Tego prawo nie przewidziało. Polski astronauta nie zagłosuje w wyborach ""To także inspiracja dla przyszłych pokoleń inżynierów, naukowców i odkrywców, pokazująca, że polska myśl techniczna ma swoje miejsce wśród gwiazd"" - dodano. 3… 2… 1… LIFT OFF! 🚀 29 maja o 19.03 wszyscy spójrzmy w niebo! Dokładnie za miesiąc startuje pierwsza polska misja technologiczno-naukowa IGNIS 🔥, w ramach której drugi Polak 🇵🇱 w historii, @astro_slawosz, polski astronauta projektowy @esa poleci na Międzynarodową Stację… pic.twitter.com/CprTX0oQtH — Ministerstwo Rozwoju i Technologii (@MRiTGOVPL) April 29, 2025 Uznański-Wiśniewski o locie w kosmos. ""Dziejowa szansa dla nas w Polsce"" W lutym na antenie Polsat News dr inż. Sławosz Uznański-Wiśniewski stwierdził, że ""to jest niesamowicie dziejowa szansa dla nas w Polsce, żeby zaistnieć na rynku technologicznym, kosmicznym"". ZOBACZ: ""Dziejowa szansa dla nas w Polsce"". Sławosz Uznański-Wiśniewski o locie w kosmos Astronauta opowiedział również o tym, jak na stacji kosmicznej wygląda codzienne życie. - Życie na stacji kosmicznej jest diametralnie inne: nie mamy grawitacji, jesteśmy w stanie nieważkości. Ciężko wziąć prysznic, de facto nie ma prysznica. Warunki spartańskie, trochę, jak byśmy poszli w góry, gdzie jesteśmy gdzieś wysoko - powiedział. Zdradził też, jak sypiają astronauci. - Ważne jest to, aby przyczepić swój śpiwór, np. do ściany, dlatego że można byłoby ""odpłynąć"" podczas nocy i obudzić się w zupełnie innym miejscu stacji - dodał. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni wb / polsatnews.pl"
Technologie,Sławosz Uznański-Wiśniewski w kosmosie. Podano datę możliwego startu,https://www.polsatnews.pl/wiadomosc/2025-04-20/slawosz-uznanski-wisniewski-w-kosmosie-podano-date-mozliwego-startu/,"Sun, 20 Apr 2025 19:37:00 +0200","Misja Axiom 4 (Ax-4) - czwarta prywatna misja na Międzynarodową Stację Kosmiczną (ISS), ma wystartować 29 maja o godzinie 19. Weźmie w niej udział polski astronauta Sławosz Uznański-Wiśniewski. Poleci także dowódczyni misji Peggy Whitson (USA), pilot misji Shubhanshu Shukla (Indie) oraz specjalista misji Tibor Kapu (Węgry). Sławosz Uznański-Wiśniewski leci w kosmos Karol Wójcicki, polski popularyzator astronomii i dziennikarz popularnonaukowy, na antenie Polsat News powiedział, że Sławosz Uznański-Wiśniewski ma w kosmosie kilka misji. Zamierza przetestować w kosmosie kilka technologii i wynalazków polskich zespołów. ZOBACZ: ""Dziejowa szansa dla nas w Polsce"". Sławosz Uznański-Wiśniewski o locie w kosmos - Ten pobyt jest po coś. Między innymi po to, żeby dać szansę polskim naukowcom, polskim wynalazcom, inżynierom, zespołom badawczym. Żeby przetestować ich technologie w kosmosie, w zupełnie innych warunkach niż te, które mamy tutaj na Ziemi - powiedział na antenie Polsat News. Dziennikarz wymienił szereg wynalazków oraz technologii, które Uznański-Wiśniewski będzie sprawdzał - m.in. jak ludzki organizm zareaguje w kosmosie na przyjmowanie leków. Dodał, że testowanie nowych technologii w kosmosie jest bardzo ważne, ponieważ mogą one przynieść rozwój w innych dziedzinach. Twoja przeglądarka nie wspiera odtwarzacza wideo... Polskie technologie w kosmosie Przypomniał o tym, że rozwój telefonii komórkowej oraz internetu zawdzięczamy wyścigowi kosmicznemu podczas zimnej wojny. Dużą szansę na przetestowanie i udoskonalenie ma sztuczna inteligencja, która wciąż nie została w pełni wykorzystana w nauce. ZOBACZ: Pierwsza taka misja w kosmos. W załodze same kobiety Karol Wójciki powiedział, że misja nie jest ryzykowna. Podkreślił, że wykorzysta zostanie rakieta Falcon 9, która jest uznawana za niezawodną i dobrą do lotów turystycznych. - Misja, która jest do tego stopnia opracowana sprawia, że ryzyka jest naprawdę niedużo (...). Oczywiście pamiętajmy, że te problemy się zdarzają - powiedział. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni aba/ sgo / polsatnews.pl"
Technologie,Nowa era w sporcie. Pierwszy taki maraton w historii,https://www.polsatnews.pl/wiadomosc/2025-04-19/nowa-era-w-sporcie-pierwszy-taki-maraton-w-historii/,"Sat, 19 Apr 2025 15:49:00 +0200","Androidy wyprodukowane przez takie firmy jak DroidVP czy Noetix mierzyły od 120 do 180 cm, a niektóre z nich przypominały postacie ludzkie z zaawansowaną mimiką twarzy i naturalnymi odruchami. ""Żadna zachodnia firma nie może nam dorównać"". Chiny liderem Najlepszy wśród robotów Tiangong Ultra wyprodukowany przez pekińską Beijing Innovation Centre of Human Robotics osiągnął czas 2 godziny i 40 minut. Przedstawiciel firmy Tang Jian ujawnił mediom, że sukces był możliwy dzięki specjalnemu algorytmowi imitującemu ludzki rytm biegu. ZOBACZ: Wszyscy będą wiedzieli, że korzystasz z AI. Chiny mają już technologię - Nie chcę się chwalić, ale myślę, że żadna zachodnia firma nie może pochwalić się podobnym osiągnięciem - powiedział dziennikarzom, chociaż musiał przyznać, że Tiangong Ultra musiał trzykrotnie wymienić baterię w czasie zawodów. Część maszyn nie ukończyła zawodów. Trudne początki technologicznej rewolucji Nie wszystkie roboty jednak odniosły sukces. Jeden z nich upadł tuż po starcie i zajęło mu kilka minut, by się podnieść i rozpocząć bieg. Inny z kolei zderzył się z barierkami i spowodował upadek biegnącej za nim technik. Wszystkie androidy potrzebowały też pomocy poruszających się za nimi techników i nie były zupełnie samodzielne. ZOBACZ: Neuralink ma chińskiego konkurenta. Pozwala grać w Wukonga Mimo że roboty brały już udział w maratonach w Chinach, to tym razem po raz pierwszy rywalizowały one z ludźmi. Komunistyczna Partia Chin ma nadzieję, że rozwój nowych technologii będzie nowym motorem napędowym krajowej gospodarki i umożliwi wyprzedzenie państw Zachodu w technologicznym wyścigu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg/ sgo / polsatnews.pl"
Technologie,Chiny zakazują pewnych słów. Powodem tragiczny wypadek,https://www.polsatnews.pl/wiadomosc/2025-04-17/chiny-zakazuja-pewnych-slow-powodem-tragiczny-wypadek/,"Thu, 17 Apr 2025 21:24:00 +0200","Ministerstwo Przemysłu i Informatyki (MIIT) ChRL poinformowało w środę, że twórcy systemów ADAS będą zobligowani do uprzedniego uzyskania pozwolenia władz do wykonania szerokoskalowych testów, a także przed wprowadzeniem uaktualnień w samochodach dostarczanych do kupujących. NOA to nie jazda autonomiczna. Kierowcy muszą być czujni Władze obawiają się, że nieodpowiedzialne podkreślanie możliwości jazdy autonomicznej może być groźne dla kierowców i pasażerów. ZOBACZ: Korea Południowa. Autonomiczny autobus kursuje po ulicach Seulu. ""To jest przyszłość"" Ministerstwo ma na celu wyeliminowanie nieporozumień wynikających z przeceniania możliwości obecnie istniejących rozwiązań technologicznych. Niektórzy klienci są przekonani, że systemy NOA (ang. Navigate on Autopilot, nawigacja na autopilocie) to nic innego jak jazda autonomiczna. Obecnie powszechnie używane w Państwie Środka systemy mają klasyfikację na poziomie L2 lub L2+, co nie zwalnia prowadzącego z konieczności trzymania rąk na kierownicy - wyjaśnia hongkoński ""South China Morning Post"". Trzy ofiary pojazdu Xiaomi. Kierowca nie zdążył zareagować Dziennikarze przypominają, że w marcu w prowincji Anhui miał miejsce tragiczny wypadek samochodu Xiaomi SU7, w którym zginęły trzy osoby. SU7 pędził z prędkością 116 km/h w trybie NOA, gdy system zidentyfikował przeszkodę na remontowanym odcinku autostrady. Komputer wysłał ostrzeżenie i przekazał kontrolę nad pojazdem kierowcy, jednak dwie sekundy później z impetem wbił się w betonową barierę. ZOBACZ: Tesla wycofuje setki tysięcy aut. Wykryto usterki Cytowani przez Reutersa branżowi eksperci przewidują, że nowe przepisy znacznie podniosą koszty i negatywnie odbiją się na tempie rozwoju technologicznego. Z drugiej strony, mogą być korzystne dla konsolidacji krajowego rynku motoryzacyjnego, który ma do czynienia z poważnym problemem nadprodukcji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg / polsatnews.pl / PAP"
Technologie,"Ślady życia na obcej planecie. ""Wielki, przełomowy moment""",https://www.polsatnews.pl/wiadomosc/2025-04-17/slady-zycia-na-obcej-planecie-wielki-przelomowy-moment/,"Thu, 17 Apr 2025 18:45:00 +0200","Astrofizycy badający atmosferę egozplanety o nazwie K2-18b odkryli niewielkie ilości cząsteczek, które na Ziemi są wytwarzane tylko przez proste organizmy żywe, takie jak fitoplankton morski. Konkretnie chodzi o siarczek dimetylu, czyli związek chemiczny, który na Ziemi jest wykorzystywany m.in. w przemyśle. ""Pierwsze oznaki istnienia obcego świata"" Według naukowców wyniki ich badań są najsilniejszym dotychczas dowodem na istnienie życia poza Ziemią. To ""wielki, przełomowy moment"" - opisali swoje odkrycie. - Nie ma poza życiem mechanizmu, który mógłby wyjaśnić to, co widzimy. Przy uwzględnieniu wszystkich znanych nam informacji o tej planecie, wydaje się, że scenariuszem najlepiej pasującym do danych jest świat z oceanem pulsującym życiem. (...) To, co teraz widzimy, to pierwsze oznaki istnienia obcego świata, który prawdopodobnie jest zamieszkany, a to jest przełomowy moment - powiedział profesor Nikku Madhusudhan z Instytutu Astronomii Uniwersytetu Cambridge. ZOBACZ: Zaskakujące odkrycie na Marsie. ""Tego nie powinno tu być"" Jak dodał odkrycie może być ""punktem zwrotnym, w którym nagle będziemy w stanie odpowiedzieć na fundamentalne pytanie, czy jesteśmy we wszechświecie sami"". Bardziej sceptyczny w tej kwestii jest dr Ian Whittaker, specjalista fizyki kosmicznej z Nottingham Trent University, który uważa, że chociaż badanie zostało przeprowadzone z zachowaniem naukowych procedur, to ""sama obecność tych cząsteczek i fakt, że na egzoplanecie mogą istnieć warunki dla atmosfery zawierającej wodór i ocean wody w stanie płynnym, nie musi oznaczać, że na planecie powstało lub może powstać życie"". Metan i dwutlenek węgla w atmosferze K2-18b Egzoplaneta K2-18b znajduje się w odległości 124 lat świetlnych od Ziemi w gwiazdozbiorze Lwa. Została odkryta w 2015 roku przez Obserwatorium Kosmiczne Keplera. K2-18b jest ok. 2,6 razy większa i osiem razy cięższa od Ziemi. ZOBACZ: Mars był usłany rzekami. ""Optymistyczny obraz starożytnego życia"" Według naukowców temperatura na powierzchni K2-18b wydaje się być zbliżona do tej panującej na Ziemi. Podczas wcześniejszych obserwacji planety badacze odkryli również znaczne ilości pary wodnej, znajdujące się w jej atmosferze. Później w atmosferze K2-18b zaobserwowano również metan oraz dwutlenek węgla. Chociaż te dwa związki chemiczne mogą być oznakami życia, to trzeba pamiętać, że powstają one również w wyniku procesów naturalnych, takich jak aktywność wulkaniczna. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni dk/ sgo / polsatnews.pl"
Technologie,Odsłonili tajemnice Titanica. Wiemy więcej o ostatnich chwilach tragicznego rejsu,https://www.polsatnews.pl/wiadomosc/2025-04-09/odslonili-tajemnice-titanica-wiemy-wiecej-o-ostatnich-chwilach-tragicznego-rejsu/,"Wed, 09 Apr 2025 16:47:00 +0200","""Cyfrowy bliźniak"" Titanica został stworzony na potrzeby nowego filmu dokumentalnego National Geographic i Atlantic Productions zatytułowanego ""Titanic: The Digital Resurrection"" (""Titanic: Cyfrowe odrodzenie"" - red.). Wrak, który leży 3800 metrów pod powierzchnią lodowatych wód Atlantyku, został zmapowany przy użyciu podwodnych robotów. Jego ""cyfrowego bliźniaka"" wykonano z ponad 700 tysięcy zdjęć każdej strony zatopionego liniowca. Szczegółowa analiza pełnowymiarowego, cyfrowego skanu Titanica rzuca nowe spojrzenie na ostatnie godziny transatlantyku. Cyfrowa replika pokazała m.in. gwałtowność, z jaką statek został rozerwany na dwie części po uderzeniu w górę lodową. Katastrofa Titanica. Światła statku działały do końca Kompleksowy widok miejsca katastrofy jest kluczowy dla zrozumienia, co się wydarzyło w ostatnich godzinach przed zatonięciem Titanica. Eksperci zbadali m.in. jedną z kotłowni Titanica. Replika pokazuje, że niektóre kotły są wklęsłe, co sugeruje, że nadal działały, gdy zostały zanurzone w wodzie. ZOBACZ: Groźna choroba atakuje, szukają szczepionki. Jest szansa na przełom Pokrywa się to z relacjami naocznych światków katastrofy, według których światła na statku były włączone, gdy transatlantyk tonął. Odkryto również zawór leżący na rufie w pozycji otwartej, co dowodzi, iż para nadal płynęła do systemu wytwarzania energii elektrycznej. Utrzymanie możliwie do końca elektryczności na Titanicu było możliwe dzięki zespołowi inżynierów pod kierownictwem Josepha Bella. Wszyscy oni zginęli w katastrofie. Eksperci zwracają uwagę, że ich poświęcenie uratowało życie wielu innych osób. Dali bowiem czas innym członkom załogi na ewakuację pasażerów w szalupach przy świetle, zanim miejsce katastrofy pogrążyło się w ciemności. Titanic - ostatni naoczny świadek katastrofy Nowa technologia mapowania wraku zapewnia inny sposób badania statku. - To jak miejsce zbrodni: trzeba zobaczyć, jakie są dowody, w kontekście tego, gdzie się znajdują - wyjaśnił BBC Parks Stephenson, badacz wraku. Przeprowadzona symulacja komputerowa sugeruje, m.in. że do zatonięcia statku doprowadziły przebicia kadłuba wielkości kartek papieru A4. ""Titanic jest ostatnim żyjącym naocznym świadkiem katastrofy i nadal ma historie do opowiedzenia"" - powiedział Parks Stephenson. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,"Niezwykłe odkrycie w warszawskim banku. ""Profesjonalne i bardzo precyzyjne""",https://www.polsatnews.pl/ciekawostki/2025-04-07/niezwykle-odkrycie-w-warszawskim-banku-profesjonalne-i-bardzo-precyzyjne/,"Mon, 07 Apr 2025 09:13:00 +0200","Znaleziona przez remontujących gmach BGK robotników matryca była ukryta na parterze - pod drewnianymi warstwami podłogi antresoli. To płyta o bokach 18 i 19 cm oraz 4 cm grubości. Na jednej z płaszczyzn widnieje asfaltowa grafika awersu i rewersu banknotu jednozłotowego w odbiciu lustrzanym. Jak ustalili specjaliści z BGK: Cezary Alka i Radosław Milczarski, z Polskiej Wytwórni Papierów Wartościowych: Monika Olbryś i Michał Przyborowski oraz Adam Jeżewski z Muzeum Powstania Warszawskiego, na matrycy został precyzyjnie odwzorowany banknot z czasów II wojny światowej. Emitowany był on w Generalnym Gubernatorstwie i był popularnie nazywany ""młynarką"" lub ""krakowskim złotym"". Fałszowanie pieniędzy było elementem walki z niemieckim okupantem, a drukarnia banknotów Banku Emisyjnego w Polsce odegrała w niej znaczącą rolę. Matryce znalazły się w gmachu BGK ze względu na to, że był on istotnym elementem wsparcia AK i polskiego podziemia. ""Profesjonalnie i bardzo precyzyjnie"". Owoc działania rozbudowanej struktury organizacyjnej - Odbitkę banknotu na płycie kamienia wykonano profesjonalnie i bardzo precyzyjnie - podaje portal Dzieje.pl i dodaje, że znalezisko zawiera wszystkie elementy graficzne potrzebne do wykonania wiernej kopii ówczesnego środka płatniczego. ZOBACZ: Siostry rozdzieliła II wojna światowa. 80-letnie Halina i Krystyna odnalazły się po latach Szczegóły techniczne wskazują, że operacja druku wymagała nie tylko współpracy wielu osób, ale wręcz stworzenia zaawansowanej struktury organizacyjnej działającej w konspiracji - od znalezienia odpowiedniego papieru aż do wprowadzenia banknotu do obiegu. Fałszowanie tak niskich nominałów, za które w ówczesnej Warszawie można było kupić ćwierć kilo masła lub dwa bochenki chleba, było bezpieczniejsze niż podrabianie dużych nominałów, ponieważ nie budziły one podejrzeń i łatwiej było je wprowadzić do obiegu. Fałszywe banknoty jako element walki konspiracyjnej Zorganizowaną akcją produkcji fałszywych dokumentów i pieniędzy zajmowała się od 1940 r. Podziemna Wytwórnia Banknotów. ZOBACZ: Premier oddał hołd Polakom, którzy kontynuowali polską państwowość w warunkach konspiracji Dostarczała ona do podziemnych drukarń wszystkie niezbędne materiały i technologie. Działalność ta trwała do końca 1942 roku i przyniosła podziemiu zysk szacowany na około 18 mln złotych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni osg/ sgo / polsatnews.pl / PAP"
Technologie,TikTok może wkrótce zniknąć z USA. Wkrótce upływa kluczowy termin,https://www.polsatnews.pl/wiadomosc/2025-04-01/tiktok-moze-wkrotce-zniknac-z-usa-wkrotce-uplywa-kluczowy-termin/,"Tue, 01 Apr 2025 21:23:00 +0200","W najbliższą sobotę upływa termin zakupu TikToka. Jeżeli platforma nie znajdzie nowego właściciela, przestanie działać na terenie Stanów Zjednoczonych. TikTok - według prawa przegłosowanego przez Kongres - nie może być dystrybuowany i aktualizowany na amerykańskim rynku, dopóki pozostanie kontrolowany przez chińską firmę ByteDance. USA. TikTok może zniknąć za kilka dni. Donald Trump zabrał głos Donald Trump rozmawiał o sprzedaży aplikacji na pokładzie prezydenckiego samolotu podczas powrotu do Waszyngtonu. Zapewnił dziennikarzy, że aplikacja zostanie odkupiona przed terminem. - Mamy wielu potencjalnych kupców. TikTok cieszy się ogromnym zainteresowaniem. Chciałbym, żeby został przy życiu - deklarował prezydent USA. ZOBACZ: Zachodnia Europa chce ceł odwetowych. Trump może mieć problem TikTok został wyłączony w USA po raz pierwszy 19 stycznia. Aplikacja przestała wówczas działać, a na ekranie startowym pojawiał się napis: ""Prawo zakazujące działalności TikToka weszło w życie. To oznacza, że nie możecie na razie go używać"". ZOBACZ: Oferują iPhone'y z zainstalowanym TikTokiem. Cena zwala z nóg Ponadto aplikacji nie można było pobrać ani kupić na App Store czy Google Play. Trump, który początkowo popierał likwidację platformy na amerykańskim rynku, przedłużył termin zakupu o 90 dni. TikTok ponownie zaczął działać, lecz do dziś nie można go pobierać na nowe urządzenia. Moda na TikToka w USA. Połowa Amerykanów ma tę aplikację W internecie pojawiło się setki ofert sprzedaży smartfonów z zainstalowanym i działającym TikTokiem. Ceny sięgają nawet 45 tys. dolarów (117 tys. zł). ZOBACZ: ""Odłóż smartfon i żyj"". Tramwaje Warszawskie publikują nagrania wypadków ze ""smartfonowymi zombie"" W 2024 roku z TikToka na całym świecie korzystało 1,9 mld użytkowników. Szacuje się, że pod koniec 2025 roku będzie to już 2,2 mld. W samych Stanach Zjednoczonych aplikację posiada 170 mln osób, czyli połowa ludności. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni aba/wka / polsatnews.pl"
Technologie,"Jedyny reaktor jądrowy w Polsce nie działa. ""Państwo ma go systemowo gdzieś""",https://www.polsatnews.pl/wiadomosc/2025-04-01/jedyny-reaktor-jadrowy-w-polsce-nie-dziala-panstwo-ma-go-systemowo-gdzies/,"Tue, 01 Apr 2025 17:20:00 +0200","Jak poinformowała Państwowa Agencja Atomistyki, od 1 kwietnia nie będzie funkcjonował jedyny w Polsce reaktor jądrowy Maria. Obiekt jest położony w Otwocku. W oficjalnym komunikacie PAA czytamy, że ważność straciło dotychczasowe zezwolenie jej prezesa na eksploatację reaktora. ""W związku z brakiem zezwolenia od dnia 1 kwietnia do czasu wydania nowego zezwolenia konieczne będzie wstrzymanie eksploatacji reaktora. Wznowienie jego pracy będzie możliwe po uzyskaniu nowego zezwolenia"" - wyjaśniono. Agencja podkreśliła, iż na kierowniku jednostki będzie spoczywała odpowiedzialność za ""utrzymanie reaktora w bezpiecznym stanie"". ""Do czasu wydania nowego zezwolenia Narodowe Centrum Badań Jądrowych będzie podejmował działania i prace mające na celu zapewnienie bezpieczeństwa jądrowego, ochrony radiologicznej i ochrony fizycznej"" - dodano. Reaktor jądrowy Maria w Polsce. Aby działał, trzeba nowego zezwolenia Wypełnienie wymagań dotyczących bezpieczeństwa jądrowego i ochrony radiologicznej przez właściciela obiektu jest niezbędne, aby otrzymać pozytywną decyzję na dalsze wykorzystywanie reaktora. ZOBACZ: Groźna bakteria wykryta na Podkarpaciu. Szpital podjął działania ""Prezes Państwowej Agencji Atomistyki wyda nowe zezwolenie na eksploatację reaktora badawczego Maria po wykazaniu przez NCBJ, że w obiekcie spełnione są wymagania dotyczące bezpieczeństwa jądrowego, ochrony radiologicznej i ochrony fizycznej"" - wyliczyła Agencja. Dodano, iż NCBJ złożyło do PAA ""wniosek o wydanie zezwolenia na eksploatację reaktora badawczego Maria wraz z wymaganymi dokumentami w dniu 20 sierpnia 2024 roku"". ""Wniosek ten to ponad 30 dokumentów wraz z załącznikami, które wymagają wnikliwej analizy i oceny ze strony pracowników Agencji"" - uściślono w komunikacie. Przedstawiciele Narodowego Centrum Badań Jądrowych, którzy złożyli wniosek, mieli być wielokrotnie wzywani do uzupełnienia dokumentacji oraz złożenia wyjaśnień w tej sprawie. Reaktor Maria nie działa. Ekspert grzmi: Państwo ma go systemowo gdzieś Do wstrzymania pracy reaktora odniósł się redaktor naczelny portalu Energetyka24 Jakub Wiech. Jak stwierdził, państwo ma ""systemowo gdzieś"" reaktor w Otwocku, a jednostka wciąż nie jest stale finansowana. Przyznawane są według niego tylko granty, których kwoty są ""różne"". ZOBACZ: Alarmujące dane z granicy. Niebezpieczny trend rośnie ""Żeby rozwiązać wszystkie problemy finansowe Marii na cały rok, wystarczyłaby kasa, którą wydajemy w 14 dni na górnictwo. Niestety, politycy z lewa i prawa, którzy tak chętnie grzeją się w cieple dopiero budowanych reaktorów, na pracującą od 50 lat Marię nie zwracają uwagi. W kampanii prezydenckiej temat podniósł tylko pan Adrian Zandberg"" - dodał Jakub Wiech. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni wb/wka / polsatnews.pl"
Technologie,Niezwykły lot z Paryża do Nowego Jorku. Concorde znów na niebie?,https://www.polsatnews.pl/wiadomosc/2025-04-01/niezwykly-lot-z-paryza-do-nowego-jorku-concorde-znow-na-niebie/,"Tue, 01 Apr 2025 12:46:00 +0200","We wtorek 1 kwietnia użytkownicy serwisu flightradar24, który pozwala śledzić trasy samolotów w czasie rzeczywistym, zauważyli niecodzienny widok. Na radarze pojawił się bowiem lot z Paryża do Nowego Jorku realizowany przez samolot Concorde należący do linii lotniczej Air France. Nie byłoby w tym nic dziwnego, gdyby nie fakt, że ten naddźwiękowy samolot pasażerski o napędzie turboodrzutowym został wycofany z użytku ponad 20 lat temu. ZOBACZ: Primaaprilisowy żart wymknął się spod kontroli. Premier Estonii dementuje Jak się okazało lot, który w pewnym momencie śledziło na żywo ponad 20 tysięcy internautów, był primaaprilisowym żartem. Serwis airlive.net poinformował, że ta konkretna maszyna o numerze F-BTSD jest przechowywany w Muzeum Lotnictwa i Astronautyki Le Bourget pod Paryżem. Concorde - samolot legenda Wyróżniające się charakterystycznym wyglądem samoloty Concorde trafiły do służby w połowie lat 70. XX wieku. Ostatni lot Concorde'a odbył się natomiast w 2003 roku. Głównymi trasami samolotów Concorde były loty transatlantyckie z londyńskiego Heathrow (linie British Airways) oraz paryskiego portu Charles’a de Gaulle’a (Air France) na lotniska JFK w Nowym Jorku i Dulles w Waszyngtonie przy rekordowych prędkościach i czasie o połowę krótszym od samolotów poddźwiękowych. ZOBACZ: Prima Aprilis. Filharmonia Narodowa prezentuje nową siedzibę Dla porównania czas trwania podróży poddźwiękowym odrzutowcem między Nowym Jorkiem a Paryżem wynosi osiem godzin, natomiast średni czas lotu transatlantyckiego naddźwiękowym Concorde’em wynosił poniżej 3,5 godziny. Samoloty zostały wycofane ze służby z powodu rosnących kosztów eksploatacji, zmniejszenia liczby pasażerów po katastrofie z 25 lipca 2000 roku oraz spadku ruchu lotniczego po atakach na World Trade Center z 11 września 2001 roku. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni dk/ sgo / polsatnews.pl"
Technologie,"Dania się zbroi. Rząd zapowiedział ""natychmiastowe zakupy""",https://www.polsatnews.pl/wiadomosc/2025-03-30/dania-sie-zbroi-rzad-zapowiedzial-natychmiastowe-zakupy/,"Sun, 30 Mar 2025 13:44:00 +0200","Ministerstwo Obrony w Kopenhadze poinformowało, że zdecydowano również o rozpoczęciu programu rozwijania technologii dronów. W tym tygodniu szef resortu Troels Lund Poulsen na lotnisku w Odense na wyspie Fionia zainaugurował działalność wojskowego centrum obiektów bezzałogowych. Port lotniczy w Odense powstał z myślą o uruchomieniu połączeń cywilnych. Gdy okazało się to nieopłacalne, stał się jednym z największych w Europie terenów do testowania różnego rodzaju dronów i urządzeń kosmicznych. Dania się zbroi. Stawia na okręty, statki i fregaty Ponadto resort obrony Danii planuje zakup 21 okrętów patrolowych dla marynarki wojennej oraz cztery specjalistyczne statki służące do ochrony środowiska. Decyzja o budowie nowych fregat ma zostać ogłoszona po zatwierdzeniu przez państwa NATO nowego planu obronnego. Jest to spodziewane na czerwcowym szczycie Sojuszu w Hadze. ZOBACZ: ""Na sto procent"". Donald Trump nie ma wątpliwości ws. Grenlandii Dania, której wody terytorialne obejmują cieśniny łączące Morze Bałtyckie z Morzem Północnym, ma strategiczne położenie. Nowoczesne miny morskie są bezpieczne dla żeglugi, aktywuje się je w przypadku wpłynięcia okrętu wroga. Rząd w Kopenhadze odpowiada również za bezpieczeństwo na Oceanie Atlantyckim i w części Arktyki ze względu na duńskie terytoria zależne: Wyspy Owcze i Grenlandia. Wizyta J.D. Vance'a na Grenlandii W piątek wizytę w amerykańskiej bazie sił kosmicznych Pituffik na Grenlandii złożył wiceprezydent USA J.D. Vance. Współpracownik Donalda Trumpa skrytykował władze Danii za rzekome zaniedbywanie inwestycji obronnych na wyspie, a także zaproponował objęcie jej parasolem ochronnym w miejsce Danii. ZOBACZ: J. D. Vance odwiedził Grenlandię. Polak z wyspy: Siedzimy jak na szpilkach Duńska premier Mette Frederiksen uznała te oskarżenia za niesprawiedliwe, przypominając, że Dania jest wiernym sojusznikiem USA w NATO. W połowie lutego rząd Danii poinformował o przeznaczeniu dodatkowych 50 mld koron (6,7 mld euro) w latach 2025-26 na przyspieszenie inwestycji w obronność. Oznacza to, że Kopenhaga będzie wydawać na cele wojskowe więcej niż 3 proc. PKB. Trump o przejęciu Grenlandii: Na sto procent Z kolei Donald Trump w najnowszym wywiadzie dla stacji NBC News oświadczył, że Stany Zjednoczone są zdeterminowane przejąć Grenlandię. Trump stwierdził, że pod uwagę są brane ""wszystkie opcje"" przejęcia wyspy, która pozostaje autonomicznym terytorium zależnym Danii. ZOBACZ: Plan przejęcia Grenlandii? Wiceprezydent USA nakreślił scenariusz - Zdobędziemy Grenlandię. Tak, na sto procent - podkreślił w wywiadzie. - Istnieje duże prawdopodobieństwo, że moglibyśmy to zrobić bez użycia siły militarnej - wskazał w rozmowie. Jednocześnie dodał, że ""niczego nie wyklucza"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni pgo/ sgo / PAP / polsatnews.pl"
Technologie,"Samolot zatoczył koło. Zorientowali się, że pilot leci bez dokumentów",https://www.polsatnews.pl/wiadomosc/2025-03-24/samolot-zatoczyl-kolo-zorientowali-sie-ze-pilot-leci-bez-dokumentow/,"Mon, 24 Mar 2025 17:31:00 +0100","Samolot linii United Airlines z 257 pasażerami na pokładzie wystartował zgodnie z planem z międzynarodowego lotniska w Los Angeles w sobotę o godzinie 14:00 czasu lokalnego. Rejs miał trwać 13-14 godzin i zakończyć się w Szanghaju. Jednak po dwóch godzinach wznoszenia się nad Pacyfikiem pasażerowie otrzymali informację, że załoga zdecydowała się zawrócić. ZOBACZ: W samolocie wybuchł pożar. Do gaszenia ruszyli pasażerowie ""Twój lot został przekierowany do San Francisco z powodu nieoczekiwanego problemu związanego z załogą, który wymagał nowej załogi. Po ich przyjeździe skontaktujemy się z Tobą z powrotem w drodze do Szanghaju tak szybko, jak to możliwe"" - brzmiał komunikat. Samolot United Airlines musiał zawrócić. Pilot zapomniał paszportu Początkowo w oficjalnym komunikacie, nie wspomniano o przyczynie nagłego zawrócenia. Jednak według relacji pasażerów jej powodem było to, że pilot zorientował się, że nie ma paszportu. Takie informacje miała przekazać im bezpośrednio załoga samolotu. Potwierdził to później w rozmowie z ""Independent"" rzecznik linii. - W sobotę lot United 198 z Los Angeles do Szanghaju wylądował na międzynarodowym lotnisku w San Francisco, ponieważ pilot nie miał na pokładzie paszportu - potwierdził. ZOBACZ: Uzbrojony nastolatek wtargnął do samolotu. Został obezwładniony przez pasażerów Maszyna wylądowała na lotnisku w San Francisco około godziny 17:00. - Umówiliśmy się na nową załogę, która tego wieczoru zawiezie naszych klientów do celu. Klienci otrzymali bony na posiłki i rekompensaty - dodał rzecznik. Pasażerowie zostali zabrani do Szanghaju kolejnym lotem, który wystartował o godzinie 21:00. Na miejsce przybyli o 12:49 następnego dnia z nieco ponad sześciogodzinnym opóźnieniem. Pilot bez paszportu. Musiałby się liczyć z poważnymi konsekwencjami Chiny, jak większość krajów, wymagają, aby wszyscy pasażerowie i członkowie załogi mieli ważne paszporty przy wjeździe do kraju. Pilot musiałby przejść kontrolę paszportową po wylądowaniu. ZOBACZ: Katastrofa lotnicza w turystycznym raju. Samolot runął do morza W przypadku braku dokumentów mógłby zostać deportowany z powrotem do kraju, a wówczas - biorąc pod uwagę bardzo długi czas lotu - przekroczyłby dozwolony czas pracy. Brak paszportu oznaczałby, że pilot nie mógłby legalnie wjechać do Chin ani nawet opuścić lotniska, co mogłoby skomplikować operacje lotnicze i narazić linię na kary. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Technologie,Wrócili na Ziemię po 286 dniach. Zmienili się nie do poznania,https://www.polsatnews.pl/wiadomosc/2025-03-21/wrocili-na-ziemie-po-286-dniach-zmienili-sie-nie-do-poznania/,"Fri, 21 Mar 2025 14:50:00 +0100","Po 286 dniach spędzonych w kosmosie astronauci we wtorek wrócili na Ziemię. Długi pobyt w kosmosie ma jednak pewne konsekwencje, bowiem po wylądowaniu na naszej planecie Williams i Wilmore nie potrafili samodzielnie stanąć na nogach i musieli zostać przeniesieni na noszach. Before and after photos of Sunita ""Suni"" Williams, returning to Earth after being stuck in space for nine months. pic.twitter.com/NE9rrEDejs — Creepy.org (@creepydotorg) March 19, 2025 USA. Wrócili na Ziemię po niemal 300 dniach. Tak zmienił ich kosmos Astronauci przebywali w kosmosie prawie 10 miesięcy, co nie pozostało obojętne dla ich organizmów. Para doświadczyła szeregu zmian fizjologicznych, z którymi będą musieli się mierzyć przez najbliższy czas. Oczywiście, decydując się na udział w misji - choć miała ona trwać około tygodnia - musieli być tego świadomi. ZOBACZ: Astronauci ewakuowani z kosmosu wylądowali w oceanie - Kosmos jest zdecydowanie najbardziej ekstremalnym środowiskiem, z jakim kiedykolwiek zetknęli się ludzie, a my po prostu nie ewoluowaliśmy, aby poradzić sobie z tak ekstremalnymi warunkami - podkreślił prof. Damian Bailey z Uniwersytetu Południowej Walii, cytowany przez BBC. Astronautów wynieśli ze statku na noszach. Dotknęły ich ""kurczęce nogi"" Z powodu długiego przebywania w warunkach mikrograwitacji astronauci doświadczyli zjawiska tzw. nóg kurczaka, kiedy zanika masa kostna, a mięśnie nóg są dużo słabsze. Oboje będą musieli na nowo uczyć się chodzić. Astronauts Suni Williams and Butch Wilmore exit SpaceX Dragon safe and sound. Thank you @elonmusk and @POTUS. Promise kept! pic.twitter.com/URJqOzXmjy — Paul A. Szypula 🇺🇸 (@Bubblebathgirl) March 18, 2025 ZOBACZ: Astronauci z ISS w końcu się doczekają. Trump wydał polecenie Astronauci muszą się liczyć także ze zmianami neurologicznymi i metabolicznymi. Po kosmicznych eskapadach często dochodzi bowiem do utraty masy ciała, na co wpływ mają warunki grawitacyjne i ograniczenia związane z brakiem dostępem do niektórych pokarmów. Niewykluczone, że doświadczą oni również problemów z koncentracją, pamięcią i koordynacją ruchową. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni nn/ sgo / polsatnews.pl"
Technologie,Czas na przyspieszenie rozwoju suwerennych usług chmurowych i AI w Europie,https://www.polsatnews.pl/wiadomosc/2025-03-18/czas-na-przyspieszenie-rozwoju-suwerennych-uslug-chmurowych-i-ai-w-europie/,"Tue, 18 Mar 2025 13:19:00 +0100","W dobie rosnących zależności procesów biznesowych i w administracji od technologii i cyfryzacji, kluczowe staje się pytanie: kto kontroluje dane i infrastrukturę cyfrową? Odpowiedź na to pytanie ma ogromne znaczenie nie tylko dla przedsiębiorstw, ale także dla państw i całych społeczeństw. W marcu 2025 roku, podczas Forum Gospodarczego TIME oraz towarzyszącego mu Data Spaces Symposium, eksperci z różnych sektorów - biznesu, nauki i administracji - dyskutowali nad przyszłością cyfrowej gospodarki. ZOBACZ: PKP Intercity kupi pociągi jadące 300 km/h. Torów nie ma Ich wnioski są jednoznaczne: Europa, w tym Polska, musi postawić na rozwój oprogramowania open-source, wykorzystać standaryzację usług chmurowych w ramach inicjatywy Gaia-X oraz aktywnie przeciwdziałać monopolom technologicznych gigantów, takich jak Google, Amazon czy Microsoft, aby chronić suwerenność danych i wspierać konkurencyjność. Oprogramowanie open-source jako fundament cyfrowej suwerenności Oprogramowanie open-source, czyli takie, którego kod źródłowy jest publicznie dostępny i może być modyfikowany przez społeczność np. w licencji Apache 2.0, od lat zyskuje na znaczeniu. Podczas paneli Forum Gospodarczego TIME podkreślano, że model ten nie tylko obniża koszty wdrożeń technologicznych, ale także zwiększa przejrzystość i bezpieczeństwo systemów IT państwa. W przeciwieństwie do zamkniętego oprogramowania oferowanego przez wielkie korporacje, open-source daje użytkownikom kontrolę nad tym, jak działają ich systemy, eliminując ryzyko tzw. vendor lock-in - czyli uzależnienia od jednego dostawcy. ZOBACZ: USA już mają tajemniczą ukraińską broń. Wielki przełom Uczestnicy dyskusji zwracali uwagę na przykłady sukcesów open-source, takie jak systemu operacyjnego Linux, który wykorzystywany jest w wielu serwerach na świecie, czy platformę Kubernetes, będącą standardem w zarządzaniu aplikacjami w chmurze. W Polsce rozwój oprogramowania open-source mógłby przyspieszyć cyfryzację małych i średnich przedsiębiorstw (MŚP), które często nie mają budżetów na drogie licencje komercyjne i zamknięte rozwiązania. Co więcej, otwarte oprogramowanie sprzyja innowacjom - każdy może je dostosować do swoich potrzeb, co otwiera drzwi do tworzenia nowych rozwiązań. Jednak rozwój open-source wymaga wsparcia. Eksperci na Forum wskazywali na konieczność powołania funduszu ds. suwerenności technologicznej inwestującego w open-source na wzór niemieckiego Sovereign Tech Fund oraz większych inwestycji w tworzenie społeczności deweloperskich oraz finansowanie projektów open-source przez polski rząd i unijne instytucje. ZOBACZ: Chiny testują na niebie latający ""trójkąt"". Niepokój w USA Open-source powinien być również rozwijany w ramach strategii cyfryzacji do roku 2035, a polskie Ministerstwo Cyfryzacji powinno powołać OSPO (Open Source Program Offices). Bez tego Europa może pozostać w tyle za Stanami Zjednoczonymi i Chinami, gdzie zarówno sektor prywatny, jak i publiczny aktywnie wspierają rozwój technologii. Gaia-X: Standaryzacja usług chmurowych jako odpowiedź na monopol Big Tech Jednym z kluczowych tematów 17. edycji Forum Gospodarczego TIME oraz 3. edycji Data Spaces Symposium była europejska inicjatywa Gaia-X, która ma na celu stworzenie bezpiecznej, interoperacyjnej i suwerennej infrastruktury chmurowej. Gaia-X to odpowiedź na dominację amerykańskich i chińskich gigantów technologicznych, takich jak Amazon Web Services (AWS), Microsoft Azure czy Google Cloud, które kontrolują większość rynku usług chmurowych w Europie. Firmy te, podlegając prawu swoich krajów (np. amerykańskiemu Cloud Act), budzą obawy o bezpieczeństwo danych europejskich użytkowników - zarówno firm, jak i obywateli. Nasze dane mogą być bowiem z łatwością dostępne dla amerykańskich służb. Gaia-X proponuje federacyjny model chmury, w którym dane są przechowywane i przetwarzane w suwerennych ekosystemach tylko na terytorium Europy, a ich właściciele mają pełną kontrolę nad tym, kto i w jaki sposób z nich korzysta. Standaryzacja usług chmurowych w ramach tej inicjatywy ma zapewnić interoperacyjność, czyli możliwość łatwego przenoszenia danych i aplikacji między różnymi dostawcami. ZOBACZ: Samsung próbuje czegoś nowego. To nie będzie klasyczny i nudny smartfon Paneliści wskazywali na konieczność określenia wyższych wymogów cyberbezpieczeństwa (tzw. EUCS) dla usług chmurowych w kluczowych sektorach takich jak zdrowie, energetyka czy przemysł, by dane nie trafiły do big techów, a napędzały europejską gospodarkę. Sposobem na to będzie nadchodzący Cloud and AI Development Act oraz implementacja Data Act. Ten drugi akt wchodzi w życie już 12 września 2025 roku i pozwoli on na standaryzację usług chmurowych. Podczas Forum podkreślano, że Polska ma szansę odegrać wiodącą rolę w rozwoju sektorowych przestrzeni danych w regionie CEE, szczególnie w energetyce i przemyśle. Przykładem jest projekt Energy Poland - X, który ma umożliwić współdzielenie danych między operatorami energetycznymi, producentami energii odnawialnej i społecznościami energetycznymi. Tego typu inicjatywy mogą nie tylko zwiększyć efektywność sektora, ale także przyczynić się do realizacji celów Zielonego Ładu. Monopol Big Tech: zagrożenie dla konkurencji i suwerenności Dominacja big tech na rynku technologicznym była jednym z najczęściej poruszanych tematów podczas obu wydarzeń z uwagi na szereg decyzji podjętych przez Prezydenta Trumpa jak i same firmy. Firmy takie jak Google, Amazon, Facebook, Apple i Microsoft (tzw. GAFAM) kontrolują ogromne ilości danych, co daje im przewagę nie tylko nad konkurentami, ale także nad rządami. Ich monopolistyczne praktyki - od ograniczania dostępu do danych po narzucanie własnych standardów - utrudniają rozwój mniejszych firm i innowacyjność na rynku co regularnie wskazywali sygnaliście, jak również urzędy ds. konkurencji. Wobec szeregu firm wszczęto też postępowania w Stanach Zjednoczonych. Uczestnicy DSS zwracali uwagę na to, że zależność od poza europejskich dostawców chmurowych niesie ryzyko przejęcia danych przez zagraniczne podmioty. W przypadku firm amerykańskich problemem jest Cloud Act, który pozwala rządowi USA żądać dostępu do danych przechowywanych przez te korporacje, niezależnie od tego, gdzie się one fizycznie znajdują. ZOBACZ: Komputer kwantowy rozwiązał problem w kilka minut zamiast w milion lat! Z kolei chińskie firmy, takie jak np. Alibaba mogą być ściśle powiązane z rządem w Pekinie, co rodzi obawy o szpiegostwo przemysłowe i polityczne. Europa może dopuścić podmioty z USA czy Chin jednak na z góry ustalonych zasadach. W kontekście polskim problem ten jest szczególnie istotny. Szacuje się, że wartość gospodarki opartej na danych wynosi w Polsce obecnie 19 mld euro, z prognozowanym wzrostem do 24 mld euro w 2025 roku. Jednak bez zdecydowanych działań, takich jak rozwój Gaia-X czy wsparcie dla open-source, większość tych korzyści może trafić do zagranicznych gigantów, a nie do lokalnych przedsiębiorstw. Przestrzenie danych: przyszłość cyfrowej gospodarki Data Spaces Symposium, które razem z Forum Gospodarczemu TIME tworzyło ICT Week, skupiło się na realizacji tzw., przestrzeni danych (ang. Data Spaces) jako fundamencie nowoczesnej gospodarki. Przestrzenie danych to bezpieczne, standaryzowane środowiska wymiany informacji między różnymi podmiotami - od firm po administrację publiczną. W Europie takie podejście promuje m.in. International Data Spaces Association (IDSA), która definiuje standardy bezpieczeństwa i interoperacyjności. To również jedne z tegorocznych współorganizatorów DSS. W Polsce kluczowe sektory, takie jak energetyka, transport, zdrowie czy przemysł wytwórczy, mogłyby znacząco zyskać na wdrożeniu przestrzeni danych. Na przykład w energetyce współdzielenie danych może poprawić zarządzanie sieciami inteligentnymi (smart grids) i zwiększyć integrację odnawialnych źródeł energii. ZOBACZ: Elon Musk leci na Marsa. Podał termin lotu rakiety Starship W transporcie przestrzeń danych mobilności mogłaby wspierać rozwój multimodalnych usług (MaaS), takich jak aplikacje integrujące różne środki transportu. Eksperci podkreślali, że sukces przestrzeni danych zależy od współpracy między sektorem publicznym a prywatnym. W tym kontekście Polska ma szansę wykorzystać fundusze unijne, np. z Krajowego Planu Odbudowy czy programu Cyfrowa Europa, aby sfinansować pilotażowe projekty i infrastrukturę cyfrową. Rekomendacje dla Polski i Europy Wnioski z Forum Gospodarczego TIME i Data Spaces Symposium są jasne: Europa musi działać szybko i zdecydowanie, aby odzyskać kontrolę nad swoją cyfrową przyszłością. Dla Polski kluczowe rekomendacje obejmują: Inwestycje w open-source: Rząd i sektor prywatny powinny wspierać rozwój oprogramowania otwartego, zarówno poprzez finansowanie, jak i tworzenie zachęt dla firm i programistów. Rząd i sektor prywatny powinny wspierać rozwój oprogramowania otwartego, zarówno poprzez finansowanie, jak i tworzenie zachęt dla firm i programistów. Rozwój Gaia-X: Polska powinna aktywnie uczestniczyć w budowie europejskiej infrastruktury chmurowej, promując lokalne huby i sektorowe przestrzenie danych. Polska powinna aktywnie uczestniczyć w budowie europejskiej infrastruktury chmurowej, promując lokalne huby i sektorowe przestrzenie danych. Ochrona danych: Należy wprowadzić regulacje i mechanizmy chroniące dane przed przejęciem przez zagraniczne podmioty, jednocześnie promując transparentne modele biznesowe. Powinny powstać inicjatywy zbudowane na wzór AISweden, które wspierają tworzenie lokalnych modeli AI oraz przyspieszają wykorzystanie sztucznej inteligencji w gospodarce. ICT Week, w tym Forum Gospodarcze TIME organizowane było przez Krajową Izbę Gospodarczą Elektroniki i Telekomunikacji współpracy z fundacją Digital Poland, Polską Izbą Komunikacji Elektronicznej oraz Polską Izbą Informatyki i Telekomunikacji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Technologie,Produkcyjne przestrzenie danych,https://www.polsatnews.pl/wiadomosc/2025-03-18/produkcyjne-przestrzenie-danych/,"Tue, 18 Mar 2025 09:27:00 +0100","Rola danych była opisywana przez ekspertów w szczegółach przy omawianiu przestrzeni danych energetycznych i produkcyjnych. Europejskie przestrzenie danych znajdują się w centrum uwagi unijnej strategii budowy gospodarki opartej na danych. Ekspert PIIT Jarosław Kowalski podkreśla, że to podniesie konkurencyjność, jeśli w przestrzenie danych oraz infrastrukturę chmurową zainwestujemy odpowiednie środki. Mamy koncepcję budowy rozproszonego zarządzania, opartą na zaufaniu, interoperacyjności, co zapewni bezpieczeństwo i suwerenność cyfrową, ale różnimy się w percepcji jej znaczenia dla suwerenności UE. Wyzwaniem jest stworzenie wspólnej koncepcji przestrzeni danych w energetyce, zdrowiu i przemyśle, będących drogą do uproszczenia standaryzacji i rejestru schematów danych. Impulsy rozwojowe dają inicjatywy takie jak Gaia-X, Manufacturing-X, Data4industry-X i projekty sektorowe. Ekspert Gaia-X Przemek Halub informuje, że koncepcję takich zaufanych ekosystemów cyfrowych wspierają w UE branże energetyczna, produkcyjna i finansowa, bo główną barierą jest brak zaufania między ekosystemami, a rozwiązanie „Gaia-X Trust Framework” to sposób na jego przełamanie, zapewniające bezpieczne współdzielenie danych. Opinie ekspertów Andrzej Soldaty z Politechniki Śląskiej wraz z Jakubem Kaczyńskim z Technology Transitions omówili znaczenie ekosystemu współdzielenia danych w modernizacji przemysłu. Wskazują na Inicjatywę Manufacturing-X, która postawiła sobie za cel stworzenie globalnego ekosystemu danych dla przemysłu, opartego na zasadach zaufanej przestrzeni danych bez ich centralizacji. To narzędzie zwiększania konkurencyjności firm europejskich, bo daje im dostęp do korzyści wynikających z ekonomii skali. ZOBACZ: 17. Forum Gospodarcze TIME. ""Polska w Europie razem na rzecz cyfrowej dekady"" Dr inż. Krzysztof Kołodziejczyk omówił wartość lokalną i globalną przestrzeni danych dot. energii, skupiając się na roli danych z lokalnych sieci energetycznych opartych na OZE. Podkreślił, że kolekcja danych w czasie rzeczywistym jest absolutną koniecznością techniczną i ekonomiczną, co zostało powtórzone przez wszystkich ekspertów ds. energetyki uczestniczących w sesji. Powinna być podstawą systemu bilansowania, automatycznego reagowania na zmiany popytu i podaży oraz narzędziem komunikacji między maszynami. Ich przetwarzanie jest źródłem wiedzy na temat cech sieci i optymalizacji jej wykorzystania. Zarządzanie wymaga pełnych danych dot. instalacji OZE, obciążeń i schematu sieci. Potrzebne są dane historyczne, statyczne i dynamiczne - niezbędne do prognozowania produkcji oraz bilansowania lokalnego. Podział na dane lokalne i globalne tworzy pełny i efektywny ekonomicznie obraz systemu. Karolina Opielewicz, ekspertka KIG ds. raportowania ESG wskazała, że słabość standaryzacji i niespójność regulacji dotyczących przestrzeni danych jest źródłem poważnego problemu dla przedsiębiorstw, a szczególnie MŚP. Większość z nich nie ma zasobów niezbędnych do wdrożenia standardów ESG. Bardzo dyskusyjne są też jakość i celowość raportowania w sytuacji, gdy wymagana jest standaryzacja danych umożliwiająca porównywalność między podmiotami oraz w czasie. Trzy wykłady poświęcono w całości problematyce lokalnej produkcji energii elektrycznej, cieplnej oraz zielonego wodoru. Przestawiono w nich pierwsze wnioski z funkcjonowania lokalnych społeczności energetycznych. W prezentacjach przedstawicieli firm członkowskich KIGEiT dominuje teza, że produkcja energii elektrycznej będzie główną formą produkcji, a jej większość pójdzie na produkcję wodoru RFNBO. W opinii Roberta Szlęzaka z Mazowieckiego Klastra ICT ciepło i chłód systemowy mogą stać się fundamentem wybranych społeczności energetycznych, a lokalna produkcja wodoru obniża koszt bilansowania lokalnego systemu multi-energetycznego, na danych pomiarowych zbieranych w czasie rzeczywistym. Cyfryzacja wnosi do energetyki pomiary (AMI) i autonomiczną inteligencję (Smart Grid). ZOBACZ: Najsilniejsze na świecie ramię robotyczne. Może podnieść duże auto Prezes grupy APATOR Maciej Wyczesany uważa posiadanie pełnej kontroli nad procesem zbierania, integracji i przetwarzania danych o rynku energii za fundament każdego systemu cyberbezpieczeństwa. Zabezpieczenie przestrzeni danych energetycznych to m.in. zapobieganie manipulacji sprzętem i oprogramowaniem wbudowanym, wykorzystywaniu luk w protokołach komunikacyjnych i implementacji szkodliwego kodu (już na etapie produkcji). Oznacza potrzebę wprowadzenia transparentności dokumentacji sprzętu i oprogramowania instalowanego w sieciach dual-use oraz systemowej ochrony stabilności strategicznego przemysłu UE poprzez dostosowanie prawa zamówień publicznych do realiów. W ramach tej samej dyskusji Dyrektor Instytutu Tele- i Radiotechnicznego Janusz Sitek omówił podstawowe elementy procesu produkcji elektronicznej. Odbudowa suwerenności technologicznej przemysłu elektronicznego to jedyna droga do suwerennego systemu cyberbezpieczeństwa. Bez świadomości, jakie rodzaje produkcji elektronicznej i energetycznej mają znaczenie strategiczne, nie sposób realizować programu odbudowy suwerenności UE w obszarze cyfryzacji i energetyki. Przykład ORLENU W tym kontekście interesująca była prezentacja ORLENU. Firma przechodzi kompleksową cyfrową transformację – inwestuje w nowoczesne technologie i cyberbezpieczeństwo, które w dobie cyfryzacji jest kluczowe w kontekście bezpieczeństwa energetycznego. ORLEN dąży do pozycji lidera innowacji w Europie Środkowo-Wschodniej. Koncern inwestuje w rozwój technologii magazynowania energii, cyfrowe usługi dla klientów, inteligentne sieci energetyczne, automatyzację i robotyzację oraz analitykę danych. Te innowacyjne projekty skutecznie pomagają modernizować sektor energetyczny i zwiększają bezpieczeństwo energetyczne kraju i regionu. Michał Gutowski, Dyrektor Biura Aplikacji w ORLENIE, na przykładach pokazał, w jaki sposób cyfryzacja pozwala zdobywać przewagę konkurencyjną i budować inteligentne zakłady produkcyjne. Cyfryzacja to narzędzie służące optymalizacji procesów, redukcji kosztów oraz rozwoju innowacyjnych produktów i usług. ZOBACZ: UOKiK: Vectra znowu podwyższa klientom opłaty Dyrektor ds. Cyberbezpieczeństwa Sebastian Kwapisz, podkreślił, że ORLEN jako podmiot z sektora infrastruktury krytycznej jest szczególnie narażony na ataki, więc wdraża strategię wzmacniającą ochronę danych i klientów przed zagrożeniami cybernetycznymi. Firma prowadzi szkolenia i kampanie informacyjne, podnoszące kompetencje pracowników i promujące bezpieczne zachowania. Wdrażane są zaawansowane systemy monitoringu i analizy ruchu sieciowego, technologie ochrony przed atakami DDoS, systemy detekcji i reagowania na incydenty bezpieczeństwa, a także rozwiązania z zakresu kryptografii i uwierzytelniania. Podsumowując, cała opisywana sesja została poświęcona bezpieczeństwu przestrzeni danych i produkcji strategicznej, a więc konkurencyjności oraz suwerenności energetycznej i cyfrowej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Technologie,"Elon Musk zajął się Polską. ""To nie są tylko połajanki""",https://www.polsatnews.pl/wiadomosc/2025-03-12/elon-musk-zajal-sie-polska-to-nie-sa-tylko-polajanki/,"Wed, 12 Mar 2025 14:03:00 +0100","Zdaniem Sylwii Czubkowskiej, ekspertki specjalizującej się w nowych technologiach, już teraz są widoczne wzrosty ""wpływów wewnętrznych"", które ma realizować Elon Musk bądź grupa skoncentrowana wokół niego. Takie działania miały dotknąć między innymi Wielką Brytanię oraz Niemcy, a ostatnio także Rumunię czy Polskę. ZOBACZ: Czarnek ocenia zachowanie Muska. ""Nie podpisuję się"" Jak uściśliła, amerykański miliarder ""ma podbijać treści"" dotyczące naszego kraju. - To nie są tylko połajanki między Muskiem a ministrem Radosławem Sikorskim, tylko coraz częstsze używanie argumentów związanych z Polską - podkreśliła. Podatek cyfrowy, zapłacą go big techy. Czym dokładnie jest? Czubkowska wyjaśniła, że algorytmy i mechanizmy platformy X są ""ewidentnie centralnie sterowane"". - X odciął naukowcom dostęp do API (interfejs programowania aplikacji - red.), wiec opieramy się (…) na tym, co widzimy (na tym serwisie - red.) - dodała. Poruszyła również temat podatku cyfrowego, czyli opłaty obciążającej wielkie korporacje zarabiające globalnie w szeroko rozumianej branży internetowej - również na Europejczykach. Taka forma daniny obowiązuje w niektórych państwach, ale w Polsce jak dotąd nie. Wokół jej wprowadzenia trwa w naszym kraju debata, do której włączyli się premier czy przyszły ambasador USA. Dodała, że takie big techy - w tym właśnie serwis X - płacą podatki ""niekoniecznie lokalnie"", lecz odprowadzają opłaty głównie tam, gdzie firmy te zostały zarejestrowane. Wyjątkiem jest Irlandia, ponieważ to właśnie w tym państwie mają znajdować się centrale wielkich korporacji na Unię Europejską. Wielkie korporacje zarabiają na polskich klientach. Płacą niewielkie podatki Jak dodała ekspertka, te firmy płacą polski CIT, ale w porównaniu do ich ogromnych przychodów z tutejszych rynków, te opodatkowania są niewielkie. - Taki Netflix, Amazon, Uber, Google, który zarabia w Polsce chociażby na reklamach czy klientach, większość podatków płaci w Kalifornii, trochę w Irlandii - wyliczyła. ZOBACZ: ""Ważny krok w kierunku pokoju"". Tusk zabrał głos ws. rozmów USA-Ukraina Do tej pory na wprowadzenie podatku cyfrowego zdecydowały się Francja, Austria czy Wielka Brytania. Z kolei Komisja Europejska rozpoczęła pierwsze prace w tej sprawie siedem lat temu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni wb/wka / polsatnews.pl"
Technologie,Akamai World Tour: przyszłość cyberbezpieczeństwa i chmury w erze sztucznej inteligencji,https://www.computerworld.pl/article/4076199/akamai-world-tour-przyszlosc-cyberbezpieczenstwa-i-chmury-w-erze-sztucznej-inteligencji.html,"Tue, 21 Oct 2025 12:46:16 +0000","Warszawa dołączyła do grona miast goszczących globalny cykl konferencji Akamai World Tour. Wydarzenie, które po raz pierwszy odbyło się w Polsce, przyciągnęło liderów IT, ekspertów ds. cyberbezpieczeństwa i technologii chmurowych. Hasłem przewodnim spotkania było: „Przyszłość cyberbezpieczeństwa i chmury w erze sztucznej inteligencji – Twórz. Chroń. Osiągaj sukces”. Globalny cykl Akamai World Tour dotarł do Polski Akamai Technologies, firma specjalizująca się w cyberbezpieczeństwie i przetwarzaniu w chmurze, zorganizowała w Warszawie pierwszą polską edycję konferencji Akamai World Tour Warsaw 2025."
Technologie,"XV edycja konferencji Państwo 2.0 za nami – suwerenność, odporność oraz przyszłość administracji publicznej w erze AI",https://www.computerworld.pl/article/4068576/xv-edycja-konferencji-panstwo-2-0-za-nami-suwerennosc-odpornosc-oraz-przyszlosc-administracji-publicznej-w-erze-ai.html,"Tue, 07 Oct 2025 08:08:49 +0000","Wątek cyberbezpieczeństwa kontynuowany był przez Daniila Polovyi – Senior Customer Representative firmy Akamai przedstawiającego praktyczne wnioski z zabezpieczenia administracji cyfrowej w trakcie konfliktu zbrojnego bazując na doświadczeniach ukraińskiej administracji publicznej. W trakcie wystąpienia można było dowiedzieć się o wektorach ataków na podmioty administracji publicznej oraz możliwych rozwiązaniach prewencyjnych. Nie zabrakło klasyfikacji rodzajów ataków oraz oceny ich ważności i wpływu na działanie administracji publicznej. Paweł Słupczyński – Konsultant ds. Rozwiązań Biznesowych w Comarch uwzględnił podejście procesowe w zarządzaniu administracją publiczną mające wpływ na każdy aspekt jej funkcjonowania. Omówione zostały typy organizacji wraz z ich podejściem do procesów, a także narzędzia ułatwiające optymalizację procesów biznesowych i zwiększające efektywność funkcjonowania. Temat działów SOC kontynuowany był w wystąpieniu Jarosława Milera – Architekta ds. Cyberbezpieczeństwa z Simplicity. Z wystąpienia tego dowiedzieliśmy się jak istotne jest wdrożenie odpowiedniego SOC w szeregi administracji publicznej. Omówiony został modelowy SOC z podziałem na poszczególne poziomy oraz koszty operacyjne działania całego działu i narzędzi niezbędnych do jego funkcjonowania. Nie zabrakło checklisty wyzwań do zaadresowania oraz możliwości centralizacji SOC na rzecz regionalnych centrów zabezpieczenia cybernetycznego. Nie zabrakło niezwykle emocjonującego wystąpienia Katarzyny Lubnauer, Sekretarz Stanu w Ministerstwie Edukacji Narodowej, na temat cyfrowej transformacji polskiej edukacji. Minister Lubnauer podkreśliła, jak kluczowa jest rola kadry w tym procesie, mówiąc: “Nie będzie dobrej edukacji bez odpowiednio wykwalifikowanych nauczycieli”. Przedstawiła konkretne osiągnięcia (np. 553 tys. bonów dla nauczycieli, 700 tys. laptopów/tabletów) oraz plany reformy na 2026 rok, obejmujące ograniczenie ekranów dla najmłodszych, reformę podstawy programowej z naciskiem na koncentrację oraz naukę mądrego wykorzystania AI. Justyna Jasiewicz – Manager, Digital Public Sector, Advisory z PwC podzieliła się z nami swoimi przemyśleniami na temat możliwości jakie niesie za sobą cyfryzacja administracji publicznej na linii obywatel-państwo. Administracja 5.0 powinna skupiać się na proaktywnej, spersonalizowanej ofercie dla obywateli, którą można adaptacyjnie dostosowywać do potrzeb z wykorzystaniem algorytmów i rozwiązań sztucznej inteligencji.Chatboty, boiceboty, analityka i predykcja, a także automatyzacja procesów i decyzji to kluczowe aspekty, które napędzają nowoczesną administrację publiczną. Ostatnim wystąpieniem zamykającym pierwszy dzień XV edycji konferencji Państwo 2.0 była prelekcja Doktora Pawła Stobieckiego – Information Security Managera z firmy Fujitsu. Wystąpienie objęło zagadnienia SOC z punktu widzenia zarówno biznesu, jak i świata nauki. Skupiono się na współczesnych problemach SOC, ewolucji cyberbezpieczeństwa oraz charakterystyce SIEM. Całość podsumowały trzy kluczowe elementy strategii cyberbezpieczeństwa dla sektora publicznego – identyfikacja posiadanych zasobów, usprawnienie procesów, budowa dedykowane SOC w usłudze. Intensywny pierwszy dzień konferencji zakończył się koktajlem networkingowym. Uczestnicy mieli okazję do swobodnej wymiany doświadczeń i integracji w ekskluzywnej przestrzeni wokół dachu zabytkowej synagogi. Dzień 2 – Cyfryzacja służby cywilnej oraz solidna porcja innowacji Drugi dzień konferencji rozpoczął się wystąpieniami o cyfryzacji służby cywilnej i globalnych inspiracjach. Dariusz Standerski – Sekretarz Stanu Ministerstwa Cyfryzacji otworzył konferencję prezentacją o znaczeniu nowoczesnych technologii dla bezpieczeństwa i dobrobytu obywateli. Podkreślił on, że nie ma nowoczesnej administracji publicznej bez dialogu technicznego, wdrożenia nowych rozwiązań z sektora komercyjnego, a przede wszystkim dialogu z obywatelami. Anita Noskowska-Piątkowska – Szefowa Służby Cywilnej w Kancelarii Premiera Rady Ministrów omówiła cyfryzację procesów zarządzania kapitałem ludzkim w służbie cywilnej (obejmującej 1742 urzędy i ponad 120 tys. pracowników). Zapowiedziała kluczowe projekty, w tym jednolity system naborowy oraz jednolity system zarządzania zasobami ludzkimi dla całej służby cywilnej. Bartosz Nieścierowicz – Prezes CGI w Polsce, Liwtie, Łotwie oraz Estonii przedstawił niezwykle inspirujące Case Study bazujące na dobrych praktykach z Estonii – najbardziej scyfryzowanego Państwa w Europie. Analiza obecnego stanu infrastruktury administracji publicznej Estonii pozwoliła przekazać kluczowe wnioski i działania do wdrożenia m. inn. w naszym kraju, do których można zaliczyć technologię, zaufanie, praworządność, transparentność oraz udział obywateli w całym procesie cyfryzacji administracji publicznej. Kluczowym elementem porannej sesji Cyberbezpieczeństwo Państwa było wystąpienie gen. bryg. dr inż. Mariusza Chmielewskiego – Zastępcy Dowódcy Komponentu Wojsk Obrony Cyberprzestrzeni, który przedstawił perspektywę militarną, ostrzegając, że: “Cyberwojna staje się głównym narzędziem osiągania strategicznych efektów na progu wojny – to forma skrytej walki”. Generał Chmielewski podkreślił, że cyfrowa odporność wymaga kluczowej współpracy pomiędzy służbą, przemysłem a środowiskiem akademickim. Jedynie taki ekosystem może sprawnie oddziaływać na cały sektor administracji publicznej. W sesjach poświęconych cyberbezpieczeństwu zaprezentowano innowacyjne metody ochrony: Przemysław Fąfara (Commvault) omówił cyberdecepcję (Threatwise) jako metodę wykrywania atakujących za pomocą cyfrowych pułapek i wabików. Artur Kamiński – CTO ApexIT oraz Daniel Grabiński – Principal Security Strategist, Amazon Web Services, CEE poruszyli niezwykle istotny temat przetwarzania danych w chmurze obliczeniowej oraz sposobie ich zabezpieczenia, a także zapewnienia zgodności z RODO/GDPR. Nie zabrakło informacji o skutecznym skalowaniu infrastruktury IT, dostępie do zasobów, a także praktycznych scenariuszach wykorzystania chmury obliczeniowej w administracji publicznej. Dorota Michałowicz Senior Business Development Manager w MWT Solutions oraz Mateusz Żurek ITSM Evangelist w MWT Solution przedstawili rolę procesów IT w zapewnieniu zgodności z prawem, a także maksymalizacji efektywności obsługi cyberincydentów z uwzględnieniem NIS2, RODO, KRI czy KSC. Zarządzanie incydentami musi składać się z wykrywania i reakcji, stałej komunikacji i proaktywności, a także stałemu doskonaleniu. Kluczem do sukcesu jest zrozumienie, że “procesy chronią instytucję nie przed incydentem, ale przed paraliżem po incydencie.” Administracja publiczna gromadzi ogromne ilości danych. Część z nich to tak zwane Dark Data będące tematem wystąpienia Michała Ledziona – Business Development Executive w Iron Moutain. Prelekcja ta skupiła się na niewykorzystanym potencjale danych, które dostępne są w zasobach administracji publicznej. Mowa o danych specjalistycznych takich jak księgi wieczyste, raporty z kontroli drogowych i wiele innych oraz danych uniwersalnych – o pracownikach, obłożeniu pracą czy ewidencji świadczeń pracy. Efektywność jest niezwykle ważna również dla administracji publicznej. Dopiero odpowiednie narzędzia pozwalają z wykorzystaniem Dark Data zoptymalizować funkcjonowanie organizacji. Patrycja Tatara Sales Director – Cybersecurity Solutions w Trecom oraz i Patryk Widz, Sales Engineer w Splunk dyskutowali o konieczności łączenia monitorowania bezpieczeństwa (SOC) z obserwowalnością (Observability), by reagować szybciej i efektywniej na zagrożenia oraz awarie systemów wynikające z błędnych konfiguracji (aż 58% incydentów). Dzięki Grzegorzowi Gondkowi – Business Development Managerowi w Fortinet dowiedzieliśmy się jaki jest łączny koszt incydentów związanych z utratą danych w administracji publicznej. Rozwiązaniem problemu z odpowiednim zabezpieczeniem danych są nowoczesne systemy DLP, które działają proaktywnie, stale analizują ryzyko, a na dodatek działają w wygodnym modelu SaaS (usługowym). Wiele mówi się o tym, że “człowiek jest najsłabszym ogniwem systemów cyberbezpieczeństwa” Ewa Kuroś – Solutions Engineer w Akamai Technologies poświęciła uwagę koncepcji Zero Trust, a więc nowoczesnemu podejściu do nadawania dostępów w infrastrukturze IT administracji publicznej. Dowiedzieliśmy się jak praktycznie wdrożyć Zero Trust w organizacjach publicznych oraz jakie są dobre praktyki związane z bezpieczeństwem dostępu do systemów IT. Sekcję Cybersecurity zakończyła debata o cyberbezpieczeństwie w sektorze publicznym moderowana przez dr. inż. Jarosława Homa – Pełnomocnika Rektora ds. Cyberbezpieczeństwa, Wicedyrektor Centrum Cyberbezpieczeństwa Politechniki Śląskiej. W debacie udział wzięli Marcin Dąbrowski (Splunk Polska), Sławomir Ewer (MWT Solutions), Artur Kamiński (ApexIT), Michał Ledzion (Iron Moutain), Jolanta Malak (Fortinet), Daniil Polovyi (Akamai) oraz Marek Stodolak (Commvault). Z debaty wynika, że nie da się w 100% zabezpieczyć przed cyberzagrożeniami, ale z dostępem do dzisiejszych technologii oraz rozwiązań możemy zminimalizować ryzyko wycieku danych, przestoju operacyjnego lub kradzieży dostępów do minimum. Dzięki predykcyjnym rozwiązaniom administracja publiczna może pozostawać o krok przed cyberprzestępcami. Drugą część dnia zdominowały tematy Smart City i AI w administracji publicznej. W ramach sesji Smart City, Karolina Solecka – Compute Sales Director w Hewlett Packard Enterprise podsumowała inicjatywę „AI dla Miast”, która przeszła „od dialogu do transformacji”, mającą na celu wykorzystanie AI do usprawnienia procesów administracyjnych i zarządzania złożonością. Grzegorz Glica – Chief Technology Officer – Fabrity zaprezentował praktyczne podejście do inteligentnego zarządzania mediami w budynkach publicznych, co pozwala samorządom optymalizować koszty energii i redukować ślad węglowy, wspierając ideę zrównoważonego miasta. Debata Smart City w Państwie 2.0 – rola samorządów w cyfrowej transformacji Polski moderowana przez doktora Sebastiana Grabowskiego – twórcę portalu Miasto – Miasto, w której udział wzięli Anna Brzezińska (Urząd Marszałkowski Województwa Mazowieckiego w Warszawie), Tomasz Burczyński (Farbity), Bartosz Dominiak (Ministerstwo Cyfryzacji), Łukasz Filipowicz (Urząd Miasta Zakopane), Magdalena Jadziewicz-Kasak (Urząd m.st. Warszawy), Marcin Jakubowski (Urząd Miasta Mińsk Mazowiecki), Marta Majewska (Urząd Miasta Hrubieszów), Konrad Pokora (Urząd Miasta Zduńska Wola) oraz Karolina Solecka (Hewlett Packard Enterprise), ujawniła kluczowe wyzwania. Samorządowcy alarmowali o złym stanie cyberbezpieczeństwa infrastruktury krytycznej i wysokich kosztach wynikających z fragmentacji systemów IT. Wśród najważniejszych postulatów znalazły się: potrzeba centralnego cybertarczy, wspólnego frameworku dla podobnych problemów oraz dostępu do specjalistów IT. Daniel Olszewski – Kierownik ds. Marketingu w Dilectro omówił znaczącą rolę dronów (BSP, UAS, UAV) w zarządzaniu kryzysowym oraz monitoringu infrastruktury krytycznej. Drony są idealnym rozwiązaniem dla zapewnienia bezpieczeństwa publicznego lub narodowego ze względu na ich cechy, takie jak wysoka mobilność, wielofunkcyjność, dostępność w trudno dostępnych miejscach, szybkość działania, łatwa obsługa i wysoki poziom bezpieczeństwa. Niestety drony to broń obosieczna stanowiąca również zagrożenie. W związku z tym poruszona została również paląca kwestia zabezpieczenia administracji publicznej przed nieautoryzowanymi lotami dronów. Wojciech Puch – Regional Manager w Seagate podkreślił, że aby sztuczna inteligencja mogła się rozwijać w administracji publicznej, niezbędna jest zaufana i bezpieczna infrastruktura danych. Dane publiczne (o obywatelach, zdrowiu, infrastrukturze krytycznej) są danymi wrażliwymi i wymagają szczególnej ochrony i kontroli, w tym zgodności z RODO i lokalnymi wymogami. Arkadiusz Ćwiek – Kierownik Pracowni Sztucznej Inteligencji w Narodowym Centrum Badań Jądrowych odniósł się do obaw związanych ze sztuczną inteligencją i przyszłością zatrudnienia. Argumentował, że AI to kolejny naturalny krok w długiej historii automatyzacji, a nie rewolucja wymierzona w człowieka. NCBJ wykorzystuje AI do automatyzacji procesów, np. w cyberbezpieczeństwie i zaawansowanej analizie obrazów, co przyspiesza i upraszcza codzienną pracę. Wskazał, że AI jest narzędziem, które pozwala na wykonanie zadań, w których człowiek byłby bezsilny, np. wizyjna nawigacja z centymetrową dokładnością przy utracie sygnału GPS. Drugi dzień konferencji zakończyła debata na temat AI w administracji publicznej moderowana przez doktor Dominikę Kaczorowską-Spychalską, Dyrektor Centrum Inteligentnych Technologii oraz profesor Uniwersytetu Łódzkiego, podczas której rozważano istotę odpowiednie implantacji sztucznej inteligencji w administracji publicznej oraz istoty odpowiedniego szkolenia pracowników z jej wdrożenia w codzienny zakres obowiązków. Bogata strefa wystawców rozwiązań dla administracji publicznej W trakcie wszystkich przerw w agendzie uczestnicy konferencji mieli okazję zapoznać się z bogatą strefą wystawienniczą, obejmującą w tym roku ponad 20 czołowych dostawców rozwiązań ICT, oferując wszystko, co kluczowe dla nowoczesnej administracji. W sumie we współpracę z wydarzeniem zaangażowało się aż 39 organizacji. Do Partnerów Generalnych należały: ApexIT Commvault Hewlett Packard Enterprise Intel Corporation MWT Solutions S. A. Partnerzy Strategiczni: FABRITY Iron Mountain Nintex Trecom Splunk Mecenasi: Akamai Technologies Fortinet Partnerzy Merytoryczni: CGI Comarch Fujitsu Narodowe Centrum Obliczeń Komputerowych PwC Polska Simplicity IBM Seagate Technology TD Synnex Wystawca: Comp Państwo 2.0 – od reakcji do proaktywności i stałego oddziaływania na otoczenie wewnętrzne oraz zewnętrzne Przyszłość cyfrowej administracji zależy od inwestycji w ludzi i procesy (edukacja, nowe kompetencje), centralizacji i standaryzacji usług, oraz nieustannego wzmacniania cyberodporności, uznając dostępność usług za najwyższy priorytet. Kluczowym obszarem do zagospodarowania jest cyberodporność oraz zabezpieczenie kluczowych systemów IT przed przerwą w dostępie do działania oraz działaniom dywersyjnym. AI staje się sojusznikiem, a nie zagrożeniem. Sztuczna inteligencja to kolejny naturalny krok w długiej historii automatyzacji, a nie rewolucja wymierzona w człowieka. Administracja musi zmienić się z modelu reaktywnego (obsługa zapytań) na proaktywny i spersonalizowany, wzorowany na dobrych praktykach liderów cyfryzacji (np. Estonia z platformą X-Road i proaktywną administracją). Przykładem są: PZP.AI w Urzędzie Zamówień Publicznych czy systemy automatyzujące procesy back-office. Niezbędne będzie również stworzenie wspólnych ram i centralnych systemów dla wszystkich samorządów."
Technologie,Nie tylko specyfikacja. Na te elementy biznes powinien zwrócić uwagę kupując smartfony,https://www.computerworld.pl/article/3989001/nie-tylko-specyfikacja-na-te-elementy-biznes-powinien-zwrocic-uwage-kupujac-smartfony.html,"Fri, 27 Jun 2025 05:35:00 +0000","Wyścig o specyfikację techniczną urządzeń mobilnych wypalił się już kilka lat temu. Nowe urządzenia posiadają odpowiedni zapas mocy obliczeniowej, a rozwój technologii znacząco zwolnił. Producenci prześcigają się aktualnie na “cyfry” oraz tworzą własne konkurencje, w których mogą konkurować – grubość smartfonów, rozdzielczość aparatów czy ilość obiektywów. W praktyce elementy te nie mają większego wpływu na komfort i bezpieczeństwo użytkowania smartfonów w biznesie. Mają je inne elementy, które niestety nadal rzadko są brane pod uwagę i analizę podczas wyboru nowych urządzeń mobilnych do organizacji. W niniejszym materiale przedstawiamy kluczowe parametry, które warto przeanalizować. Długość wsparcia i jego terminowość Długość cyklu życia smartfonów cyklicznie wydłuża się. Urządzenia starzeją się wolniej, a zapas mocy obliczeniowej pozwala korzystać z nich przez dłuższy okres czasu. Jeszcze do niedawna długowieczność była kwestią degradacji sprzętu. Dziś urządzenia starzeją się poprzez brak odpowiednich aktualizacji oprogramowania. Im dłużej producent może oferować wsparcie programowe dla telefonu, tym dłużej można go utrzymać bez konieczności wymiany sprzętu."
Technologie,Jak firmy mogą wykorzystać lokalne NPU do przetwarzania danych wrażliwych bez wysyłania ich do chmury?,https://www.computerworld.pl/article/3981008/jak-firmy-moga-wykorzystac-lokalne-npu-do-przetwarzania-danych-wrazliwych-bez-wysylania-ich-do-chmury.html,"Mon, 23 Jun 2025 05:00:00 +0000","Średni cykl życia komputerów przenośnych i smartfonów w biznesie wynosi od 3 do 5 lat. Oznacza to, że w najczarniejszym scenariuszu za kilka lat pracownicy posiadać będą sprzęt AI by design. W praktyce narzędzia tego typu już pojawiają się w organizacjach, a najbliższe miesiące będą kluczowe. Zakończenie wsparcia dla systemu operacyjnego Windows 10 spowoduje duże inwestycje w infrastrukturę IT, a ta jest już przygotowana na pracę z AI. AI, ML, NPU, Copilot+ PC oraz AI by design to najważniejsze słowa klucz w aktualnie trwającej transformacji IT, która znacząco zrewolucjonizuje sposób naszej pracy. NPU czyli procesor dla AI Neural Processing Unit (NPU) to wyspecjalizowany układ scalony zaprojektowany do obsługi zadań związanych z przetwarzaniem modeli sztucznej inteligencji – zwłaszcza sieci neuronowych. W odróżnieniu od CPU (procesorów ogólnego przeznaczenia) i GPU (wyspecjalizowanych w grafice), NPU są zoptymalizowane pod kątem zadań AI: klasyfikacji obrazów, rozpoznawania mowy, analizy danych sensorycznych czy automatyzacji decyzji."
Technologie,"Funkcje Windows, które każdy administrator powinien aktywować",https://www.computerworld.pl/article/3976765/funkcje-windows-ktore-kazdy-administrator-powinien-aktywowac.html,"Fri, 20 Jun 2025 05:00:00 +0000","Pewne funkcje Windows mogą znacząco poprawić bezpieczeństwo, ergonomię i wydajność pracy – zwłaszcza w środowisku profesjonalnym. Niestety, wiele z nich nie jest aktywowanych domyślnie po instalacji systemu. Dla administratorów IT, specjalistów ds. bezpieczeństwa czy zaawansowanych użytkowników, oznacza to konieczność ręcznej konfiguracji, by w pełni wykorzystać możliwości systemu. W niniejszym materiale przedstawiamy kilka przydatnych funkcji, które zaszyte są w samym systemie operacyjnym Windows, ale należy je aktywować za pośrednictwem zasad GPO lub poprzez zmianę ustawień przez użytkownika. Dynamiczna blokada systemu Microsoft od lat stara dogonić się Apple w kontekście ekosystemu składającego się nie tylko z komputera, ale również smartfona. Mało kto wie, że smartfon może być dodatkowym składnikiem weryfikującym logowanie do systemu operacyjnego Windows 11. Po zerwaniu zasięgu za pośrednictwem łączności Bluetooth pomiędzy oboma urządzeniami, komputer może być automatycznie blokowany."
Technologie,Największe wady komputerów AI by Design,https://www.computerworld.pl/article/3976746/najwieksze-wady-komputerow-ai-by-design.html,"Mon, 16 Jun 2025 05:00:00 +0000","Rok 2025 jest jednym z ważniejszych kamieni milowych w rozwoju komputerów osobistych. Na taki stan rzeczy złożyło się kilka czynników do których zaliczamy: Zakończenie wsparcia dla systemu Windows 10 Wprowadzenie na rynek Windows 11 2024 Refresh – pierwszej aktualizacji nakierowanej na AI Dostępność pierwszych komputerów AI by design opartych na architekturze x86 Rozpowszechnienie certyfikacji Copilot+ PC Zauważalnie obniżenie cen komputerów z układami Apple Silicon Wzrost minimalnej specyfikacji technicznej do 16 GB RAM oraz 256 GB nośników SSD Powyższe czynniki wzbudziły zastały na przestrzeni ostatnich lat rynek komputerów osobistych. Producenci sprzętu opartego na ekosystemie Microsoft otrzymali narzędzia w postaci nowych układów x86 z dedykowanym NPU, specjalnej certyfikacji oraz zaktualizowanego systemu z natywnymi funkcjami AI. To spowodowało małą rewolucję na rynku. Czołowi vendorzy tacy jak HP, Dell czy Lenovo zdecydowali się na zerwanie z poprzednimi seriami i zaprojektowanie “zupełnie nowych” komputerów AI by design. Tym samym HP zupełnie zmieniło design i nazewnictwo. Na podobny krok zdecydował się Dell, a Lenovo raz inni producenci postawili na odmienione nazewnictwo oraz dalszy rozwój swoich kadłubków. Komputery natywnie zaprojektowane do współpracy z AI bezpośrednio na urządzeniu z pewnością są przyszłością. Niestety nie oznacza to, że mowa o idealnym sprzęcie. Zarówno producenci urządzeń, oprogramowania, usług jak i sami użytkownicy końcowi muszą jeszcze odrobić sporo lekcji, aby wdrożenie komputerów z AI miało uzasadnienie biznesowe, ekonomiczne, a także było wartością dodaną dla użytkowników końcowych."
Technologie,"Integralne komponenty Android, o których istnieniu nie masz pojęcia",https://www.computerworld.pl/article/3971990/integralne-komponenty-android-o-ktorych-istnieniu-nie-masz-pojecia.html,"Fri, 13 Jun 2025 05:00:00 +0000","System operacyjny Android rozwijany jako oprogramowanie open-source dostarczany jest na rynek w dwóch wersjach – AOSP oraz z dostępem do usług Google. Pierwsza wersja to czysty system operacyjny Android bez żadnych dodatkowych aplikacji – baza, która może posłużyć do budowy rozwiązania dostosowanego do własnych potrzeb. Tego typu dystrybucje wykorzystywane są m. in. w Chinach. Wersja systemu operacyjnego Android z dostępem do usług Google to czysty system rozbudowany o aplikacje oraz usługi Google, które wpływają na jego zachowanie. System operacyjny Android, który znamy z urządzeń mobilnych posiada mnóstwo dodatkowych elementów wchodzących w skład usług Google, z których korzystamy na co dzień nawet nie zdając sobie z tego sprawy. Poniżej przedstawiamy usługi oraz aplikacje działające w tle, które są niezauważalne dla użytkownika końcowego, ale zauważalnie wpływają na funkcjonowanie całego systemu oraz urządzenia z Androidem."
Technologie,Apple Business Manager – dedykowana platforma do zarządzania sprzętem w firmach,https://www.computerworld.pl/article/3999748/apple-business-manager-dedykowana-platforma-do-zarzadzania-sprzetem-w-firmach.html,"Tue, 10 Jun 2025 06:29:52 +0000","Zarządzanie urządzeniami firmowymi może być złożonym procesem, zwłaszcza w dynamicznie zmieniającym się środowisku biznesowym korzystającym ze sprzętu Apple. Sprzęt firmy Apple jest jednak nie bez powodu wykorzystywany w biznesie. Gigant z Cupertino dostarcza wraz z nim szereg dedykowanych usług i funkcji, które zostały stworzone specjalnie dla klientów biznesowych. Najważniejszą z nich jest Apple Business Manager (ABM) – usługa zaprojektowana, aby uprościć i zautomatyzować ten proces, oferując scentralizowane zarządzanie flotą urządzeń Apple. Dowiedzmy się więcej o tym, czym jest ABM, jakie możliwości oferuje i jak współgra z innymi narzędziami IT. Apple Business Manager efektem wielu lat pracy Apple Business Manager ewoluował z dwóch wcześniejszych programów Apple: Volume Purchase Program (VPP), służącego do hurtowego zakupu treści, oraz Automated Enrollment Program (wcześniej znanego jako DEP – Device Enrollment Program), ułatwiającego wdrażanie i konfigurację nowych urządzeń. Obecnie wszystkie te funkcjonalności są dostępne w ramach jednej platformy ABM, wraz z nowymi funkcjami. Usługa Apple Business Manager została wprowadzona w maju 2018 roku, umożliwiając administratorom IT zarządzanie użytkownikami, urządzeniami Apple i zawartością, z ulepszonym zarządzaniem urządzeniami i rolami oraz sekcją Aplikacje i książki, która wprowadziła nowy system transferu licencji oparty na lokalizacji. Od tego czasu platforma była stale rozwijana, dodając nowe możliwości, takie jak obsługa uwierzytelniania federacyjnego z różnymi dostawcami tożsamości, zarządzanie dostępem do usług Apple czy wyświetlanie numerów IMEI i EID urządzeń komórkowych. Apple Business Manager vs MDM Apple Business Manager jest często wykorzystywany w połączeniu z rozwiązaniem Mobile Device Management (MDM). MDM to oprogramowanie dla administratorów IT, które umożliwia zarządzanie wszystkimi urządzeniami mobilnymi w sieci firmowej, niezależnie od systemu operacyjnego. Systemy MDM pozwalają na monitorowanie aktywności, konfigurację zabezpieczeń i innych ustawień urządzeń, zarówno firmowych, jak i prywatnych smartfonów czy laptopów pracowników używanych do celów służbowych (BYOD). Podczas gdy ABM koncentruje się na zarządzaniu ekosystemem Apple i jego zasobami (np. aplikacjami), MDM pełni szerszą rolę, z silnym naciskiem na bezpieczeństwo i bezpośrednie zarządzanie urządzeniami. MDM umożliwia zdalną konfigurację ustawień urządzenia i aplikacji, zarządzanie aktualizacjami, dystrybucję aplikacji i licencji, a także konfigurowanie zabezpieczeń, takich jak segmentacja danych, szyfrowanie, zdalne czyszczenie danych, listy aplikacji dozwolonych/zabronionych, a nawet blokowanie niektórych funkcji urządzenia. Dzięki MDM, dział IT może mieć pełną kontrolę nad firmowymi urządzeniami, jednocześnie chroniąc prywatność danych użytkowników – administrator nie ma dostępu do prywatnych danych aplikacji, wiadomości czy galerii zdjęć pracownika. Chociaż Apple Business Manager nie wymaga posiadania systemu MDM, bez niego jego funkcje są ograniczone głównie do rejestrowania i wykazu urządzeń, konfiguracji użytkowników (Apple ID, Microsoft Azure AD, Google Workspace) oraz masowego zakupu aplikacji; pełne zarządzanie odbywa się za pomocą zewnętrznych systemów MDM podłączonych do ABM."
Technologie,Kiedy Windows odmawia posłuszeństwa – analiza najczęstszych awarii,https://www.computerworld.pl/article/3971410/kiedy-windows-odmawia-posluszenstwa-analiza-najczestszych-awarii.html,"Mon, 09 Jun 2025 05:00:00 +0000","4. Awarie nośników danych Niezależnie od typu, pamięć masowa nadal jest najbardziej awaryjnym elementem komputerów z Windowsem, a na dodatek jest to element eksploatacyjny – traci on swoje właściwości wraz z upływem czasu, a konkretniej ilością zapisanych oraz odczytanych danych. Fizyczne lub logiczne uszkodzenia nośników danych prowadzą do długiego ładowania elementów systemów, błędów z dostępem do plików, niespodziewanych spowolnień, restartów lub zawieszania się systemu. W przypadku powyższych problemów należy jak najszybciej wykonać kopię zapasową danych, a następnie skorzystać z narzędzi CHDSK oraz S.M.A.R.T celem diagnozy dysku systemowego. Ważne jest, aby narzędzia te uruchomić po wykonaniu kopii zapasowej – w specyficznych warunkach mogą one spowodować dalsze uszkodzenia nośnika podczas diagnozy. 5. Konflikty z profilem użytkownika W Windowsie popularne są problemy z profilami użytkowników. Zwykle pojawiają się na komputerach z wieloma profilami lub wydawanymi kolejnym osobom w organizacji. Mogą one wynikać z błędnej synchronizacji danych z domeną/chmurą, wygaśnięciem hasła lub niepoprawnie nadanymi uprawnieniami dostępowymi do folderów systemowych. Rozwiązaniem może być utworzenie nowego profilu i przeniesienie danych ręcznie lub skorzystanie z narzędzia SFC /scannow do naprawy plików systemowych. 6. Konfiguracja niedostosowana do potrzeb użytkownika Komputery w organizacjach bardzo często wykorzystywane są przez ponad 36 miesięcy, a cykl ten w niektórych firmach wynosi ponad 60 miesięcy. Wraz z upływem czasu rosną wymagania systemu operacyjnego, a także aplikacji klienckich, z których korzysta użytkowników. Rewolucja związana z wdrożeniem aplikacji AI jasno ukazała problematykę z dostosowaniem konfiguracji komputerów do potrzeb użytkowników. Często okazuje się że już po roku lub dwóch od wymiany maszyny posiada ona za mało pamięci operacyjnej lub masowej, co powoduje problemy z optymalnym działaniem. Warto pamiętać, że jest to szczególnie istotne w przypadku pamięci masowej. Nośniki SSD pozwalają wykorzystać pełną wydajność, gdy są zapełnione maksymalnie w 75-80%. Windows nie taki straszny jak go malują Prawda jest taka, że problemy z systemem operacyjnym Windows o których słyszymy w mediach lub portalach branżowych to zaledwie niewielki ułamek całego sprzętu pracującego pod kontrolą Windowsa. Jest to najpopularniejszy system operacyjny na świecie z rozbudowanymi możliwościami, przez co naturalne jest, że występują w nim problemy lub awarie. Ich ilość rośnie wykładniczo z liczbą komputerów z systemem Windows. A tych na świecie jest aktualnie około 1,6 miliarda sztuk. Choć Windows jest systemem stabilnym i nowoczesnym, jego otwartość na różne urządzenia, programy i użytkowników powoduje, że awarie są nieuniknione. Kluczem do utrzymania sprawności systemu jest regularna aktualizacja, ostrożność przy instalacji oprogramowania oraz szybkie reagowanie na pierwsze objawy problemów. W wielu przypadkach podstawowa diagnostyka i odpowiednie narzędzia wbudowane w system pozwalają szybko przywrócić jego pełną funkcjonalność bez konieczności sięgania po radykalne rozwiązania, takie jak reinstalacja Windowsa."
Technologie,Android Automotive – od projekcji telefonu do pełnoprawnego systemu operacyjnego dla aut,https://www.computerworld.pl/article/3999723/android-automotive-od-projekcji-telefonu-do-pelnoprawnego-systemu-operacyjnego-dla-aut.html,"Mon, 09 Jun 2025 04:13:00 +0000","Samochody osobowe już od wielu lat wyróżniają się nie tylko wyglądem, jakością wykonania czy silnikiem. Kluczowym elementem są też dodatki z zakresu nowych technologii – wyrafinowane funkcje łączące sprzęt z oprogramowaniem, a także systemy infotaiment. Tradycyjnie systemy informacyjno-rozrywkowe w samochodach były domeną samych producentów, którzy tworzyli własne, często niezbyt intuicyjne i słabo działające oprogramowanie. Wystarczy przypomnieć starsze wersje Mercedes Benz NTG, iDrive 7 oraz starsze, pierwsze audi MMI czy infotaiment ze starszych Volvo bazujący na smartfonowym Androidzie. To właśnie niska jakość natywnych rozwiązań przyczyniła się do ogromnej popularności systemów projekcji ekranu telefonu, takich jak Android Auto czy Apple CarPlay. Android Auto, wprowadzony na rynek w 2015 roku, działa jako platforma uruchamiana na telefonie użytkownika. Pozwala ona na wyświetlanie interfejsu dostosowanego do warunków samochodowych na kompatybilnym ekranie w aucie przez połączenie USB lub łączność bezprzewodową Wi-Fi/Bluetooth. Aplikacje działające w Android Auto to w zasadzie aplikacje telefoniczne z dodanymi usługami, które Android Auto wykorzystuje do wyświetlania interfejsu na ekranie samochodu. Android Auto bywa postrzegany jako “plaster” na problem słabego natywnego oprogramowania inforozrywki. Wielu użytkowników aut z funkcją Android Auto lub Apple CarPlay praktycznie nie korzysta z wbudowanego systemu infotaiment – służy on jedynie do zmiany ustawień w aucie oraz uruchamiania Android Auto/CarPlay. Google już lata temu dostrzegło potrzebę dostarczenia na rynek bardziej zintegrowanego rozwiązania. W marcu 2017 roku Google ogłosiło system Android Automotive OS (AAOS). AAOS został opracowany przez Google i Intel we współpracy z producentami samochodów, takimi jak Volvo i Audi. Celem było stworzenie kodu operacyjnego, na podstawie którego producenci pojazdów mogliby rozwijać własne dystrybucje systemów inforozrywki."
Technologie,Te aplikacje mobilne zagrażają Twojej prywatności!,https://www.computerworld.pl/article/3967026/te-aplikacje-mobilne-zagrazaja-twojej-prywatnosci.html,"Fri, 06 Jun 2025 05:00:00 +0000","Candy Crush Saga Candy Crush Saga to jedna z najpopularniejszych prostych gier logicznych typu endless – bez zakończenia fabuły. Program na pierwszy rzut oka jest niczym innym jak kolejną uzależniającą od siebie grą, która pozwala przepaść z urządzeniem mobilnym na wiele minut, a nawet godzin. Podczas gdy wiele aplikacji do gier zbiera dane użytkownika w celu analizy i personalizacji, Candy Crush idzie o krok dalej, udostępniając zbierane dane firmom trzecim. Program jest również świetnym medium reklamowym, które służy do wyświetlania targetowanych reklam na bazie pozyskanych danych o użytkownikach. Duolingo Co chwalona przez internautów i nauczycieli języków aplikacja do nauki nowych języków może mieć wspólnego z gromadzeniem danych osobowych. Za zabawnym i gamifikowanym interfejsem Duolingo kryje się kompromis w zakresie prywatności, którego większość użytkowników nie jest świadoma. Podczas gdy aplikacja ma na celu uczynienie nauki języków angażującą i dostępną, gromadzi zaskakującą ilość danych osobowych już od momentu utworzenia konta. Polityka prywatności Duolingo stwierdza, że może udostępniać dane użytkownika OpenAI, a nawet wyraźnie zaleca użytkownikom, aby nie udostępniali żadnych danych osobowych podczas korzystania z aplikacji. Nic więc dziwnego, że Surfshark nazwał Duolingo „niekwestionowanym mistrzem śledzenia” w 2023 roku. TikTok TikTok nie od dziś jest na świeczniku specjalistów ds. cyberbezpieczeństwa. Aplikacja ta łączy kilka niebezpiecznych czynników – jest medium społecznościowym, gromadzi w jednym miejscu mnóstwo odbiorców, ma długi czas zaangażowania użytkowników, a na dodatek pochodzi z Chin chociaż w znanej nam formie nie jest dostępna w Państwie Środka. TikTok stanowi poważne zagrożenie dla prywatności i bezpieczeństwa. Aplikacja gromadzi szeroki zakres danych osobowych, w tym model telefonu, system operacyjny, lokalizację w czasie rzeczywistym i całą listę kontaktów. Ale to nie wszystko. TikTok odczytuje również wiadomości użytkownika i gromadzi treści tworzone przez niego w aplikacji, nawet jeśli nigdy ich nie udostępnia. Wersje robocze, niewysłane wiadomości, wpisane podpisy, a nawet edycje są uczciwą grą do zbierania danych. TikTok udostępnia dane osobowe użytkowników stronom trzecim. Obejmuje to reklamodawców i brokerów danych, którzy tworzą szczegółowe profile użytkowników w celu ukierunkowanej reklamy lub innych mniej przejrzystych celów."
Technologie,"Port USB C – z wyglądu identyczny, ale diabeł tkwi w szczegółach",https://www.computerworld.pl/article/3999717/port-usb-c-z-wygladu-identyczny-ale-diabel-tkwi-w-szczegolach.html,"Thu, 05 Jun 2025 09:11:26 +0000","USB C jest obecne na rynku już od 10 lat. Pierwszym komercyjnym urządzeniem wyposażonym w port nowej generacji był 12-calowy MacBook wprowadzony na rynek w 2015 roku. Od tego czasu USB C stopniowo zyskiwało popularność, a dzięki swojej uniwersalności finalnie stało się standardem ładowania oraz przysłania danych. Na przestrzeni ostatnich lat USB C znane również jako USB Typu C (nazwa oryginalna zastąpiona później skrótem USB C) zastąpiło mnóstwo popularnych portów takich jak USB Typu A, VGA, HDMI, DisplayPort, dedykowanych złączy do zasilania czy RJ-45. Warto wiedzieć, że obecność portu USB C to jedynie połowa sukcesu. Każdy port może oferować bowiem różne funkcjonalności. Określenie „USB-C” odnosi się wyłącznie do kształtu złącza, a nie do szybkości transmisji danych. Zależnie od wersji technologii, przewód USB-C może obsługiwać standardy od USB 2.0 (480 Mbps) aż po USB 4 (nawet 120 Gbps w trybie asymetrycznym). Dodatkowo USB C może być zintegrowane z Thunderbolt 3, 4 lub 5 – uniwersalnym standardzie rozwijanym przez Intel, który dodatkowo rozbudowuje funkcje portu. Jeden port – dużo konfiguracji USB C może wykorzystywać standard komunikacji od USB 2.0, przez USB 3, aż po USB 4 z dodatkowymi funkcjami takimi jak Thunderbolt."
Technologie,Rewolucja w biznesie dzięki wysokiej klasy peryferiom,https://www.computerworld.pl/article/3999728/rewolucja-w-biznesie-dzieki-wysokiej-klasy-peryferiom.html,"Thu, 05 Jun 2025 04:35:00 +0000","Współczesne środowisko pracy, często wymagające spędzania wielu godzin przed komputerem i płynnego przełączania się między różnymi urządzeniami, stawia nowe wyzwania w zakresie ergonomii i efektywności. Wybór odpowiednich narzędzi peryferyjnych ma kluczowe znaczenie dla komfortu użytkownika i jego produktywności. W tym kontekście, zaawansowane klawiatury i myszy, takie jak te z serii Logitech MX, oferują funkcje wykraczające daleko poza standardowe rozwiązania. Praca przez wiele godzin dziennie może prowadzić do dyskomfortu, a nawet urazów. Dlatego ergonomia stanowiska pracy jest niezwykle ważna. Nowoczesne, wysokiej klasy urządzenia peryferyjne są projektowane z myślą o zapewnieniu naturalnego ułożenia dłoni i nadgarstków oraz redukcji niepotrzebnego wysiłku. Ponadto, konieczność pracy na wielu komputerach jednocześnie lub przełączania się między nimi wymaga narzędzi, które umożliwią to szybko i bezproblemowo. Mysz i klawiatura to nie tylko hardware – kompleksowy ekosystem jest coraz ważniejszy Siła rozwiązań Logitech dla profesjonalistów leży w dedykowanym oprogramowaniu Logi Options+, które stanowi centrum personalizacji urządzeń. Celem Logi Options+ jest ułatwienie i zwiększenie wydajności pracy. Aplikacja pozwala na dostosowanie szerokiej gamy urządzeń, w tym myszy, klawiatur, kamer internetowych, świateł i innych. Dzięki niej można personalizować działanie urządzeń, oszczędzając czas i zwiększając efektywność."
Technologie,Shadow IT to przeszłość za to Shadow AI kwitnie w najlepsze,https://www.computerworld.pl/article/3999186/shadow-it-to-przeszlosc-za-to-shadow-ai-kwitnie-w-najlepsze.html,"Wed, 04 Jun 2025 10:00:53 +0000","Shadow IT – termin znany wszystkim pracownikom dużych organizacji od dekad. Chodzi o wszystkie narzędzia i aplikacje wykorzystywane w organizacji bez formalnej zgody działu IT. Długo kojarzył się głównie z dyskami Dropbox, kopiami Excela w chmurze czy własnoręcznie wdrożonymi CRM-ami w marketingu. Dziś Shadow IT gwałtownie ewoluuje. IEEE Computer Society mówi wprost: Shadow IT nie zniknęło. Ono ewoluowało. A sztuczna inteligencja i chmura nadały mu nowe, turbo-doładowane skrzydła. Zamiast nieautoryzowanego OneDrive’a, mamy nieautoryzowaną instancję ChatGPT, prywatne konta w Perplexity, własne agenty Copilota do analizy danych, a nawet skrypty automatyzujące zadania w Excelu zintegrowane z GPT API – wszystko poza kontrolą IT."
Technologie,Smartfon dla biznesu to nie tylko urządzenie – poznaj synergię sprzętu z usługami IT,https://www.computerworld.pl/article/3999466/smartfon-dla-biznesu-to-nie-tylko-urzadzenie-poznaj-synergie-sprzetu-z-uslugami-it.html,"Tue, 03 Jun 2025 05:00:00 +0000","Bezpieczeństwo, niezawodność i prostota zarządzania to kluczowe cechy urządzeń mobilnych w biznesie. Smartfon biznesowy to nie tylko samo urządzenie, ale również oprogramowanie oraz usługi do zarządzania. Współczesne firmy wymagają od swoich narzędzi mobilnych czegoś więcej niż tylko możliwości komunikacji. Potrzebują rozwiązań, które zapewnią bezpieczeństwo danych, efektywność pracy i łatwe zarządzanie flotą urządzeń. Oznacza to kompletny ekosystem, który można porównać do komputerów osobistych pracujących pod kontrolą systemu Windows i zarządzanych za pośrednictwem domeny/rozwiązania Intune czy komputerów od Apple spiętych z rozwiązaniami MDM. W dzisiejszych czasach połączenie sprzętu z oprogramowaniem oraz dedykowanym ekosystemem usług jest kluczowe dla zapewnienia efektywności działania oraz możliwości szybkiej adaptacji do stale zmieniających się warunków. Do niedawna organizacje wdrażające smartfony w swoich strukturach musiały bazować albo na dedykowanym rozwiązaniu firmy Apple wdrażając sprzęt z iOS lub konstrukcjach z Androidem zarządzanych poprzez usługi firm trzecich np. Microsoft Intune lub inne rodzaje systemów MDM. Tego typu podejście czasami wywołuje problemy z kompatybilnością, zapewnieniem przejrzystości, łatwego wdrożenia oraz dostępu do wszystkich funkcji na różnym typie urządzeń."
Technologie,Android vs. iOS w firmie – porównanie ekosystemów z perspektywy IT Managera,https://www.computerworld.pl/article/3965566/android-vs-ios-w-firmie-porownanie-ekosystemow-z-perspektywy-it-managera.html,"Mon, 02 Jun 2025 05:00:00 +0000","Pełna otwartość systemu, mnogość rozwiązań, dostęp do szerokiego portfolio urządzeń, a może całkowicie zamknięty, uproszczony do granic możliwości ekosystem urządzeń mobilnych? Biznes ma dziś do wyboru dwa flagowe rozwiązania – Androida oraz iOS, a ich istota w organizacjach na całym świecie nigdy nie była tak ważna. Od kilku lat obserwuje się gwałtowną zmianę generacyjną – aktualnie smartfon jest dla wielu pracowników głównym narzędziem pracy, a komputer jedynie go uzupełnia. Tym samym wraz z szybkim tempem transformacji cyfrowej oraz wdrożeniem narzędzi AI wybór odpowiedniego systemu operacyjnego dla urządzeń mobilnych w firmie to decyzja o strategicznym znaczeniu. Android i iOS, dwa dominujące ekosystemy, oferują różne podejścia do bezpieczeństwa, kontroli, integracji i zarządzania. Osoby odpowiedzialne za IT stają przed pytaniem nie tylko „który system wybrać?”, ale przede wszystkim „który system lepiej odpowiada potrzebom biznesowym organizacji?”. Android stawia na elastyczność i różnorodność Android, oparty na otwartym kodzie źródłowym (AOSP), daje ogromną swobodę w dostosowaniu środowiska pracy. Wybór urządzeń od wielu producentów pozwala dobrać sprzęt do specyficznych potrzeb działów – od budżetowych modeli do zadań terenowych, po zaawansowane urządzenia dla kadry menedżerskiej. Na rynku można znaleźć mnóstwo urządzeń o różnych parametrach technicznych. Z jednej strony pozwala to na większą swobodę przy zakupie, z drugiej zwiększa ryzyko nietrafionej inwestycji. Nie wszystkie urządzenia oparte na Androidzie odpowiadają potrzebom biznesowym. Dodatkowym problemem może być niejednolite wsparcie aktualizacjami zabezpieczeń oraz aktualizacjami rozwojowymi systemu operacyjnego. Fragmentaryzacja wersji systemu operacyjnego, dodatkowe nakładki producenckie oraz różne podejście do terminowości udostępniania aktualizacji zabezpieczeń może być problemem w świecie IT."
Technologie,Moda o którą nikt nie prosił – coraz smuklejsze smartfony,https://www.computerworld.pl/article/3999168/moda-o-ktora-nikt-nie-prosil-coraz-smuklejsze-smartfony.html,"Fri, 30 May 2025 09:59:53 +0000","Innowacja na siłę Ta pogoń za cienkością to spore ryzyko. Z moich obserwacji, nie spotkałem nikogo, kto naprawdę narzekałby na grubość współczesnych smartfonów. Owszem, niektóre telefony mogłyby stracić milimetr czy dwa, ale w większości konsumenci, a zwłaszcza entuzjaści Androida, wydają się być bardziej zainteresowani upakowaniem do 8- czy 9-milimetrowej obudowy jak największej liczby komponentów i pojemnego akumulatora. Wielu użytkowników wręcz woli nieco grubsze telefony, jeśli oznacza to lepszą baterię lub brak wystającego aparatu. Warto przypomnieć, że trend smukłych smartfonów nie jest niczym nowym. Dekadę temu producenci też chwalili się, jak cienkie są ich telefony. OPPO R5 z 2015 roku miał zaledwie 4,85 mm grubości? Były też Vivo X5 Max czy Motorola Moto Z. Ale jak można się było spodziewać, ta ekstremalna cienkość miała swoją cenę – przede wszystkim w postaci baterii. OPPO R5 oferował ogniowo o pojemności tylko 2000 mAh, co ledwo wystarczało na pół dnia. Producenci ostatecznie osiedli na złotym środku, z większością telefonów mieszczących się w przedziale 7 do 10 mm, priorytetowo traktując równowagę między żywotnością baterii a doświadczeniem użytkownika. Historia pokazała też problemy z wytrzymałością – iPhone 6, który Apple odchudził, był znany z tego, że łatwo się zginał, co było tak zwaną “aferą Bendgate”. Producenci muszą pamiętać o trwałości. Wymyślanie smartfonowego koła na nowo Dlaczego więc teraz ten powrót? Jak sugerują źródła, w dużej mierze jest to próba wyróżnienia się przez producentów na nasyconym rynku i pokazania, kto potrafi zbudować bardziej wyrafinowane urządzenia. Ponieważ innowacje, takie jak generatywna sztuczna inteligencja, stają się coraz bardziej powszechne, producenci potrzebują nowego sposobu, aby przyciągnąć uwagę. Urządzenie, które jest uderzająco smukłe i lekkie, to jeden ze sposobów. To trochę tak, jakby cienkość stała się nowym “ficzerem”, pokazującym możliwości inżynieryjne firmy."
Technologie,Gemini może teraz analizować filmy zamieszczone na Dysku Google,https://www.computerworld.pl/article/3998634/gemini-moze-teraz-analizowac-filmy-zamieszone-na-dysku-google.html,"Fri, 30 May 2025 05:21:58 +0000","Gemini ma już możliwość analizowania plików znajdujących się na Dysku Google, w tym plików PDF, plików tekstowych, dokumentów Word, prezentacji PowerPoint i plików Google Docs. Dołączyły teraz do nich pliki wideo. To bardzo przydatna opcja. Wyobraźmy sobie np. sytuację iż nie chcemy uczestniczyć w kolejnej wideokonferencji. Możemy ją wtedy nagrać, a sztuczna inteligencja pomoże nam ją podsumować, wskazać jej kluczowe momenty i zwrócić uwagę na istotne fakty. Aby to zrobić, użytkownik musi po otwarciu zamieszczonej na Dysku Google aplikacji wideo dotknąć ikonę Gemini, uruchamiając w ten sposób panel boczny. Ujrzy wtedy szereg poleceń, które może skierować do AI. Są to takie polecenia, jak „Podsumuj zawartość”, „Opisz najważniejsze wnioski” czy „Wskaż najważniejsze momenty”, jak również inne szczegółowe pytania dotyczące zawartości filmu. Podobnie jak większość funkcji Workspace, ta również nie będzie dostępna dla wszystkich w tym samym czasie i obecnie jest dostępna wyłącznie dla kont płatnych. Jest więc dostępna tylko dla klientów Google Workspace w planach biznesowych lub korporacyjnych, klientów z dodatkiem Gemini Education lub Gemini Education Premium oraz subskrybentów Google One AI Premium. Google zapowiada, że funkcja prawdopodobnie zostanie rozszerzona na większą liczbę użytkowników w nadchodzących miesiącach."
Technologie,Jak zarządzać różnorodną flotą urządzeń mobilnych w firmie 500+ pracowników?,https://www.computerworld.pl/article/3965499/jak-zarzadzac-roznorodna-flota-urzadzen-mobilnych-w-firmie-500-pracownikow.html,"Fri, 30 May 2025 05:00:00 +0000","Cyfrowa transformacja, a następnie zmiana modelu pracy wywołana między innymi sytuacją epidemiologiczną na nowo redefiniowały narzędzia pracy wykorzystywane w biznesie. Środek ciężkości mocno przesunął się z komputera przenośnego na rzecz smartfona. Jest to niewielkie urządzenie, które mamy zawsze ze sobą. Pozwala ono efektywnie pracować z pocztą elektroniczną czy dedykowanymi aplikacjami biznesowymi nawet “w biegu”, co niezwykle często ma miejsce podczas aktualnych warunków pracy. Smartfony, laptopy, tablety, a nawet urządzenia ubierane wspierają codzienne zadania, ale jednocześnie dla działów IT generują wyzwania związane z zarządzaniem, bezpieczeństwem i zgodnością z politykami IT. Szczególnie w organizacjach zatrudniających kilkaset osób, gdzie różnorodność urządzeń i systemów operacyjnych może przytłaczać. Jak więc skutecznie zarządzać flotą mobilną w firmie 500+ pracowników? Duża firma = duże problemy? W przypadku dużych firm wydawać by się mogło, że mogą one pozwolić sobie na unifikację floty urządzeń. Jest to jednak jedynie częściowa prawda. Aktualnie odchodzi się od jednolitej infrastruktury na rzecz sprzętu dostosowanego do potrzeb danych pracowników lub działów. Pracownicy korzystają z różnych sprzętów, laptopów z systemami Windows, macOS czy ChromeOS, a także iOS i Androida na urządzeniach mobilnych. Do tego dochodzą prywatne urządzenia wykorzystywane w modelu BYOD (Bring Your Own Device). Ta różnorodność sprzyja elastyczności, ale jednocześnie komplikuje zarządzanie."
Technologie,Niemcy chcą opodatkować amerykańskie platformy internetowe,https://www.computerworld.pl/article/3998555/niemcy-chca-opodatkowac-amerykanskie-platformy-internetowe.html,"Fri, 30 May 2025 04:17:08 +0000","Niemcy zamierzają opodatkować amerykańskie platformy internetowe. Proponują na nie nałożyć podadtek w wysokości 10%. Informację taką podał minister kultury Niemiec, dodając jednocześnie iż zdaje sobie sprawę z tego, że decyzja ta zaostrzy stosunki z amerykańską administracją. Wiadomo bowiem iż Donald Trump powtarzał wielokrotnie w przeszłości, że nie pozwoli innym krajom wchodzić w kompetencje Białego Domu i decydować o tym, jakie podatki płacą amerykańskie firmy. Wolfram Weimer (minister kultury Niemiec) poinformował też, że podległy mu resort opracowuje projekt ustawy i jednocześnie zabiega o rozmowy z operatorami zagranicznych platform internetowych, które oskarżył o unikanie płacenia podatków. Korporacje takie robią według niego w Niemczech miliardowe interesy, osiągając niezwykle wysokie marże zysku i czerpiąc ogromne korzyści z krajowych mediów, płacąc jednocześnie bardzo małe podatki. Minister oskarżył też duże platformy cyfrowe o tworzenie struktur działających jak bezwzględny monopolista, który nie tylko zwalcza konkurencję, ale również koncentruje w swoich rękach władzę medialną, stwarzając zagrożenie dla wolności słowa."
Technologie,Chcą wykorzystać paczkowy armagedon. Wystarczy chwila nieuwagi,https://spidersweb.pl/2025/12/kurier-zamowienia-oszustwa-problemy.html,"Thu, 04 Dec 2025 21:34:07 +0100","Ładowanie... Liczne promocje sprawiają, że zapewne wielu Polaków zdecydowało się na zakupy w ostatnich dniach. Obniżki stały się szansą, żeby zaplanować prezenty dla najbliższych, a niektórzy skorzystali z okazji, aby obdarować samych siebie. Paczka do jednego automatu, do drugiego, kurier w drodze – to w najbliższym czasie standard. I nieprędko sytuacja się zmieni, bo epicentrum świątecznego szału jeszcze przed nami. Z jednej strony lawina przesyłek, z drugiej – zmęczenie, przebodźcowanie, jesień dająca w kość i kończący się rok. Mamy prawo być rozkojarzeni i jeszcze mniej uważni niż zwykle. A dla cyberprzestępców to świetna wiadomość. REKLAMA Oszuści podszywają się pod DHL CERT Polska donosi o nowej kampanii oszustów. Jak czytamy, w mailowych wiadomościach przestępcy informują o rzekomej konieczności przejścia zamówienia przez odprawę celną i uiszczenia niewielkiej opłaty, aby przesyłka mogła zostać dostarczona. Biorąc pod uwagę fakt, ile paczek zamawianych jest z dalekich krajów, taka informacja mogłaby nieco zaskoczyć - ""hm, nigdy tak nie było!"" - ale jednocześnie wydawać się wystarczająco prawdopodobna. Po kliknięciu w link ofiara trafia na fałszywy formularz, który służy do wyłudzenia danych karty płatniczej. Przestępcy mogą następnie dokonywać nieautoryzowanych transakcji na rachunkach poszkodowanych – opisują przekręt specjaliści. Chociaż ostatnie ataki polegają na podszywaniu się pod DHL, warto mieć świadomość, że zagrożeni są też klienci innych firm. Bardzo szybko może pojawić się wariant z wykorzystaniem innych marek. Cyberprzestępcy doskonale wiedzą, że klientom zależy na tym, aby paczka dotarła jak najszybciej. Drobna dopłata to nie przeszkoda – liczy się to, by przesyłka w końcu znalazła się w naszych rękach. Dlatego też niektórzy mogą nie zwrócić uwagi na to, że adres strony, na której się znaleźli, by dokonać opłaty, różni się od znanych im witryn. Czujność słabnie, bo istotne jest przede wszystkim wyeliminowanie problemu. Oszustwo ""za pobraniem"" - na to też trzeba uważać Policja coraz częściej informuje o próbach wyłudzenia pieniędzy perfidną metodą. Oszuści wysyłają bezwartościowe przedmioty na adresy ofiar. Haczyk polega na tym, że to przesyłki za pobraniem. Odbierający przesyłki nie zamawiali ich, lecz byli przekonani, że paczki zostały zamówione przez kogoś z domowników, więc zapłacili za nie po 199 złotych. Po otwarciu paczek okazało się, że w środku znajdują się bezwartościowe przedmioty, których nikt z rodziny nie zamawiał – wyjaśniała przekręt policja w Oświęcimiu. To niestety sprytne oszustwo, bo bardzo łatwo stać się nieświadomą ofiarą. Śmiało można założyć, że domownik spodziewa się paczki. Nawet czasami weryfikacja nie pomoże. W końcu może się zdarzyć tak, że ktoś rzeczywiście czeka na przesyłkę o wartości ok. 200 zł. Wprawdzie przy takim scenariuszu trzeba mieć wyjątkowego pecha i musiałoby dojść do niefortunnego zbiegu okoliczności, ale lawina zamówień może pomóc oszustom. W końcu teraz niemal każdy na coś czeka, więc wizyta kuriera z prośbą o opłacenie transakcji nie będzie podejrzana - szczególnie, jeśli ktoś często korzysta z takich metod płatności. Trzeba więc przy takich zamówieniach sprawdzać nie tylko, czy ktoś z bliskich czeka na kuriera i ile powinien zapłacić, ale także na to, kto jest nadawcą. Tylko kto ma na to czas w tym gorącym okresie? I właśnie dlatego nowe przekręty są tak niebezpieczne. REKLAMA Czytaj też: REKLAMA Adam Bednarek 04.12.2025 21:34 Ładowanie..."
Technologie,Polska z internetem z orbity. Przy tym Starlink to zabawka,https://spidersweb.pl/2025/12/polskie-wojsko-z-internetem-z-orbity.html,"Thu, 04 Dec 2025 21:10:51 +0100","Ładowanie... Podpisany w Warszawie dokument dotyczy dostępu naszej armii do amerykańskiego systemu Wideband Global SATCOM WGS, czyli szerokopasmowego, wojskowego systemu łączności satelitarnej. Zapewni on globalny, bezpieczny i odporny na zakłócenia dostęp do komunikacji dla polskich Sił Zbrojnych. System C pracuje w paśmie X oraz tzw. paśmie Mil-Ka (wojskowe pasmo Ka). To one sprawiają, że nawet w środku konfliktu, w pobliżu źródeł silnego zagłuszania, polskie wojsko będzie mogło utrzymać kontakt między oddziałami w kraju, jednostkami w misjach, a dowództwem. Bez dziur w przekazie, bez zerwanych połączeń, bez ryzyka przechwycenia sygnału. REKLAMA Oba pasma pozwalają na przesyłanie ogromnych pakietów danych z niesamowitą prędkością, a co najważniejsze, są one oddzielone od cywilnego ruchu w sieci. Kręgosłup amerykańskiego internetu Zaznaczyć tu trzeb, że nie mówimy o jakimś drugorzędnym połączeniu. WGS jest kręgosłupem szerokopasmowej łączności satelitarnej armii USA. Kontrolę nad tym systemem sprawuje bezpośrednio Dowództwo ds. Przestrzeni Kosmicznej i Systemów Kosmicznych (SSC) Sił Kosmicznych USA. System WGS zapewni Siłom Zbrojnym RP zaawansowaną ochronę przed zakłóceniami, umożliwiając utrzymanie łączności nawet w bezpośredniej bliskości źródeł zagłuszania. Każdy rodzaj i komponent Sił Zbrojnych RP będzie miał możliwość dostępu do dwunastu wojskowych satelitów komunikacji rozłożonych na orbicie geostacjonarnej, zapewniających globalny zasięg i bardzo szybką przepustowość połączenia - mówi generał brygady Marcin Górka, dyrektor Departamentu Innowacji w Ministerstwie Obrony Narodowej. Co ważne, dostęp do tych zasobów uzyskujemy niezwłocznie po wejściu w życie porozumienia. Nie musimy czekać na start rakiety czy wyprodukowanie sprzętu. System już wisi nad naszymi głowami, wystarczyło się do niego zalogować. Więcej na Spider's Web: To nasza polisa ubezpieczeniowa Idea programu WGS polega na współdzieleniu zasobów konstelacji satelitarnej w pasmach X i Mil-Ka, w tym współfinansowanie budowy kolejnych satelitów na zasadzie procentowego udziału w dostępie do zasobów satelitarnych. Uczestnikami projektu WGS są: Stany Zjednoczone, Kanada, Wielka Brytania, Nowa Zelandia, Norwegia, Dania, Belgia, Niderlandy, Luksemburg oraz Czechy. Zamiast budować własną, niesamowicie drogą konstelację od zera (co zajęłoby lata i pochłonęło miliardy), Polska dokłada się do systemu amerykańskiego. Zasada jest prosta: współfinansujemy budowę kolejnych satelitów, a w zamian otrzymujemy określony procentowy udział w dostępie do zasobów całej sieci. Im więcej włożysz, tym szersze pasmo dostajesz. Warto podkreślić, że WGS nie zastępuje naszych narodowych ambicji, ale je uzupełnia. Polska wciąż planuje rozwój własnych systemów oraz korzystanie z zasobów unijnych, ale bycie użytkownikiem amerykańskiego systemu to polisa ubezpieczeniowa najwyższej klasy. Każdy rodzaj Sił Zbrojnych RP, od Wojsk Lądowych, przez Marynarkę Wojenną, aż po Lotnictwo zyskuje od zaraz dostęp do szerokopasmowego, globalnego i superbezpiecznego połączenia z internetem. REKLAMA REKLAMA Bogdan Stech 04.12.2025 21:10 Ładowanie..."
Technologie,Procesory też z podwyżkami cen. Mam tego dość,https://spidersweb.pl/2025/12/procesory-wyzsze-ceny-raport-wszystko-drogie.html,"Thu, 04 Dec 2025 20:37:21 +0100","Ładowanie... Rynek sprzętu komputerowego w ostatnich tygodniach zmienił się nie do poznania. Głównym powodem są rosnące ceny pamięci operacyjnej i dysków SSD. Według obecnych informacji taki stan rzeczy ma potrwać przez kolejne lata i wpłynie na ceny innych urządzeń. Dlaczego akurat procesory też mają podrożeć? REKLAMA Podwyżki cen procesorów AMD. Chodzi o coś innego Z raportu OC3D, bazującego na źródłach branżowych, wynika, że AMD poinformowało swoich partnerów o nadchodzących podwyżkach cen produktów. Pierwsze zmiany na niektórych rynkach miały już wejść w życie na początku grudnia. Zmiana ma dotyczyć głównie najnowszych układów z serii Ryzen 9000. Sprawa jest o tyle ciekawa, że nie jest spowodowana sytuacją na rynku pamięci. Według doniesień ma być to raczej powrót do normy po obniżkach obowiązujących w listopadzie. Wcześniej, podczas Black Fridayi Black Weeks, mogliśmy korzystać z licznych promocji. Obniżki objęły także procesory AMD - na przykład Ryzen 5 9600X był wtedy wyraźnie tańszy niż obecnie. Jeszcze więcej można było zaoszczędzić na droższych modelach, takich jak Ryzen 7 9800X3D. Wygląda jednak na to, że tylko listopad był wyjątkowo korzystny dla kupujących. Warto pamiętać, że na początku wzrosty cen mogą nie być od razu widoczne. Dużą rolę odgrywają dystrybutorzy, którzy muszą wdrożyć zmiany, a to wymaga czasu. Po uzupełnieniu zapasów ceny mogą szybko wzrosnąć. Raport nie podaje dokładnych wartości, ale w przypadku procesorów nawet 10-procentowa podwyżka jest zauważalna. Nie oczekiwałbym tak ogromnych wzrostów, jak w przypadku pamięci operacyjnej. Tam ceny potrafiły wzrosnąć trzykrotnie - zestaw 32 GB DDR5-6000 jeszcze niedawno kosztował poniżej 400 zł, dziś wydatek sięga 1300–1400 zł. Niebawem kupno komputera będzie zabawą dla najbogatszych Zestawy komputerowe o solidnej specyfikacji, które jeszcze niedawno kosztowały ok. 4000 zł, dziś kosztują przeszło 5000 zł. Głównym winowajcą jest wzrastająca pamięć operacyjna i SSD. Z obecnych informacji jednak wynika, że sytuacja wpłynie też na karty graficzne. Jeśli nowy raport okaże się prawdą i procesory też podrożeją, zakup komputera stanie się nie lada wyzwaniem albo bardzo kosztowną inwestycją. Czas na taniego PC powoli się kończy. Spodziewamy się też, że laptopy w następnym roku też będą droższe. Sytuacja na rynku pamięci ma się tylko pogarszać z czasem. Eksperci mówią, że potrwa co najmniej do końca 2026 r. REKLAMA Więcej podobnych artykułów znajdziesz na Spider's Web: REKLAMA Albert Żurek 04.12.2025 20:37 Ładowanie..."
Technologie,Samsung szykuje ekspansję OLED. Czekamy na 6 hitów,https://spidersweb.pl/2025/12/samsung-oled-modele-2026.html,"Thu, 04 Dec 2025 20:10:27 +0100","Ładowanie... Samsung wchodzi w 2026 r. z ofensywą, jakiej jeszcze nie widzieliśmy w jego telewizyjnym portfolio. Koreański gigant szykuje aż sześć nowych modeli OLED, które zastąpią dotychczasową, skromną ofertę trzech serii. To strategiczne przestawienie wajchy, które ma umocnić pozycję firmy zarówno w segmencie premium, jak i w bardziej przystępnych cenowo kategoriach. REKLAMA Sześć nowych serii Dotychczas Samsung oferował trzy linie OLED: S85F, S90F i S95F. Od przyszłego roku zobaczymy aż sześć: S99H, S95H, S90H, S88H, S85H, S83H i S82H. Producent całkowicie pomija literę G - przechodzi od razu z serii F do H. To może sugerować, że oznaczenie G zostało zarezerwowane na inne projekty lub przyszłe kategorie produktów. Czytaj też: Nowa hierarchia jest jasna: na szczycie pojawi się S99H, model jeszcze bardziej luksusowy niż dotychczasowy sztandarowiec S95F. Na dole piramidy znajdziemy S82H i S83H, które mają przyciągnąć klientów szukających OLED-a w rozsądnej cenie. Pośrodku - cała gama modeli średniego segmentu, które będą balansować między technologią QD-OLED a bardziej dostępnymi panelami WOLED. Kandydat na króla telewizorów i OLED TV dla mas Samsung OLED S95F Największą nowością jest S99H. To telewizor, który ma wyznaczyć nowy standard w segmencie premium. Dostępny będzie w rozmiarach 55, 65, 77 i 83 cale. Większość wariantów otrzyma panele QD-OLED od Samsung Display, a różnice względem S95H pozostają na razie tajemnicą. Nieoficjalnie mówi się o dostępie do modułu One Connect na wyłączność lub nowym procesorze obrazu. Jedno jest pewne - S99H ma być telewizorem, który stanie się obiektem pożądania dla najbardziej wymagających entuzjastów. Na drugim biegunie znajdziemy S82H i S83H - modele, które mają otworzyć drzwi do świata OLED-a dla szerszej grupy konsumentów. Oba będą korzystać z paneli WOLED od LG Display, podobnie jak obecny S85F. S82H pojawi się w rozmiarach od 48 do 77 cali, a S83H zaoferuje nawet wariant 83-calowy. To bezpośrednia odpowiedź na ofertę LG, szczególnie na popularne serie B. Samsung liczy, że dzięki niższej cenie uda mu się przejąć część klientów, którzy dotychczas wybierali konkurencję. SPRAWDŹ OFERTĘ Okazja na 65-calowego Samsung OLED S95F Komputronik Środkowy segment to trzy modele: S85H, S88H i S90H. S90H będzie najbardziej wszechstronny - dostępny w rozmiarach od 42 do 83 cali. W zależności od przekątnej klienci dostaną panel WOLED lub QD-OLED. S88H pojawi się wyłącznie z panelami WOLED w rozmiarach 55-77 cali i uplasuje się pomiędzy S85H a S90H. S85H będzie naturalnym następcą obecnej serii S85F, zachowując rolę solidnego modelu dla średniego segmentu. REKLAMA Ekspansja czy chaos? Rozszerzenie oferty z trzech do sześciu modeli brzmi imponująco, ale rodzi pytania o przejrzystość portfolio. Klienci dostaną więcej opcji, lecz sprzedawcy będą musieli tłumaczyć subtelne różnice między poszczególnymi seriami. Z biznesowego punktu widzenia ruch Samsunga ma jednak sens. Produkcja paneli QD-OLED jest kosztowna i ograniczona, podczas gdy LG Display dysponuje większymi mocami wytwórczymi dla WOLED-ów. Dzięki temu Samsung może jednocześnie utrzymać prestiż w segmencie premium i zdobyć klientów w niższych kategoriach cenowych. Rozszerzenie portfolio to sposób na organiczny wzrost i umocnienie pozycji w całej piramidzie konsumenckiej. Z jednej strony mamy ultrasztandarowce, które budują prestiż marki, z drugiej - tańsze modele, które zwiększają udział w rynku. To przemyślana strategia: premium pozostaje fundamentem, ale firma dostrzega potencjał w szerokiej ofercie. Jeśli plan się powiedzie to Samsung może stać się liderem rynku OLED-ów na lata, nie tylko w segmencie high-end, ale również w mainstreamie. REKLAMA Maciej Gajewski 04.12.2025 20:10 Ładowanie..."
Technologie,PKO BP z przydatną nowością. Kasa natychmiast na koncie,https://spidersweb.pl/2025/12/pko-przelewy-euro-nowa-funkcja-iko.html,"Thu, 04 Dec 2025 19:54:18 +0100","Ładowanie... Rozwiązanie jest możliwe dzięki wsparciu przelewów natychmiastowych realizowanych w euro. Z opcji może skorzystać każdy klient: zarówno indywidualny, jak i firmowy. To trochę jak z szybkimi przelewami BLIK na telefon, tyle że zza granicy. Obecnie można skorzystać z przelewu tylko w jedną stronę. REKLAMA Przelewy natychmiastowe w euro już dostępne w banku PKO BP PKO Bank Polski poinformował, że w tym miesiącu pojawiła się opcja odbierania natychmiastowych przelewów w euro. Te są realizowane za pomocą systemu Euro Express Elixir od Krajowej Izby Rozliczeniowej. Usługa ma być odpowiedzią na rosnące oczekiwania dotyczące błyskawicznych płatności w Europie. Teraz niezależnie od dnia czy godziny pieniądze z zagranicy mogą trafić na konto w sekundach. Aktualnie jest tylko możliwość odbierania przelewów. Bank PKO twierdzi, że w przyszłym roku zostanie udostępniona opcja wysyłania przelewów w europ przez klientów PKO. Według banku ""wdrożenie tej usługi to kolejny krok w kierunku pełnej integracji polskich klientów z europejskim systemem płatności"". Wciąż jednak będzie opcja wysyłania standardowych przelewów międzynarodowych SEPA. Bank PKO dodał też przydatną nowość do aplikacji IKO Oprócz obsługi przelewów natychmiastowych PKO BP wprowadził też nowość, która przyda się rodzicom zarządzającym kontem dziecka. W najnowszej wersji 3.177 rodzic może zaakceptować lub odrzucić jednorazowe doładowanie telefonu na kartę zlecone przez dziecko - wcześniej potrzebne było logowanie się do serwisu iPKO. Doładowanie odbywa się przez aplikację mJunior w zakładce: Więcej > Doładowanie telefonu > Nowe doładowanie. Wystarczy wskazać operatora, numer telefonu i kwotę. Dzięki temu dzieci uczą się samodzielności, a rodzice mają pełną kontrolę nad wydatkami. REKLAMA Więcej podobnych artykułów znajdziesz na Spider's Web: REKLAMA Albert Żurek 04.12.2025 19:54 Ładowanie..."
Technologie,Narwal Flow - przełom w mopowaniu. Możesz zrobić swoim podłogom prezent,https://spidersweb.pl/2025/12/jaki-robot-narwal-flow-na-swieta.html,"Thu, 04 Dec 2025 19:42:50 +0100","Ładowanie... Robot sprzątający jako świąteczny prezent to bardzo dobry pomysł. Za to znaleźć bardzo dobrego robota – to już spore wyzwanie. Na rynku znajduje się masa urządzeń, od wielu producentów. Do tego technologia ewoluuje w okamgnieniu, co kilka miesięcy dochodzi do kolejnego przełomu. Łatwo się w tym pogubić, zwłaszcza jeśli nie śledzi się rynkowych trendów. Nie pomaga fakt, że na pierwszy rzut oka wszystkie owalne roboty wyglądają tak samo... W praktyce różnice między maszynami są ogromne. Od mierzalnych elementów, jak siła ssania czy pojemność pojemnika na brud, przez wykorzystane technologie oraz podzespoły, kończąc na unikalnych, innowacyjnych rozwiązaniach. To właśnie innowacje rządzą dzisiaj rynkiem robotów sprzątających. Sprawiają, że producenci, którzy jeszcze kilka lat temu byli na szczycie, dzisiaj szorują po dnie rankingów. REKLAMA Brzmi skomplikowanie? Dlatego śpieszymy z pomocą. Jeśli szukacie świątecznej inspiracji zakupowej, chciałbym wam zaproponować robota, z którego sam korzystam. Miał premierę kilka miesięcy temu i uważam, że wyznacza nowy złoty standard w kwestii mopowania oraz siły ssącej. Dzięki tej maszynie brud na moich podłogach faktycznie znika, a nie tylko jest rozcierany. Polecam robota Narwal Flow bo... sam z niego korzystam. A testuję masę robotów sprzątających. Przetestowałem dla Spider’s Web dziesiątki robotów i żaden nie zrobił na mnie takiego wrażenia w ostatnim czasie, co Narwal Flow. Głównie dlatego, że innowacyjne rozwiązania tego modelu nie są marketingowym spinem, ale mają realne przełożenie na codzienne sprzątanie oraz uzyskany efekt. Z żadnym innym robotem podłogi w moim mieszkaniu nie były takie czyste. Narwal Flow przoduje w moim rankingu nie tylko za sprawą unikalnych rozwiązań, niedostępnych nigdzie indziej. Chodzi o połączenie innowacji z przystępną ceną, dzięki której maszyna znajduje się w zasięgu typowego gospodarstwa. Fakt, że taki sprzęt można kupić za 3699 zł, zasługuje na podkreślenie. Topowe modele konkurencji potrafią kosztować znacznie więcej, a sprzątają odczuwalnie gorszej. Synergia innowacji, jakości oraz ceny sprawia, że to właśnie Narwal Flow co drugi dzień sprząta moją kuchnię, salon, sypialnię i gabinet, czasem zapuszczając się także na balkon. Jeżeli ktoś szuka nowego robota, będę polecał ten model z pełnym przekonaniem, bo Narwal rozbił nim bank. Dzięki modelowi Flow firma przeszła do absolutnej pierwszej ligi, zawstydzając pozostałych liderów stosunkiem ceny do możliwości. Co innowacyjnego jest w modelu Narwal Flow? Przede wszystkim mopowanie, które w końcu działa. To zasługa unikalnej szyny. Wielkim wyróżnikiem robota Narwal Flow jest mechanizm mopujący. Zamiast wilgotnej tacki albo wirujących talerzy mamy do czynienia z prawdziwą szyną. Taśmową, elastyczną oraz obleczoną z każdej strony materiałem mopującym z malutkimi frędzlami. Unikalną cechą takiej szyny jest możliwość mocnego dociśnięcia jej do podłoża, z jednoczesnym ruchem taśmowym materiału na rolce. Połączenie mocnego docisku i ruchu materiału sprawia, że szyna w Narwal Flow o wiele skuteczniej radzi sobie z nieczystościami od talerzy mopujących albo klasycznej tacki. Robot rozprawia się nawet z uciążliwym brudem, jak zeschnięte plamy sosu albo ketchupu. Nacisk generuje w praktyce gigantyczną różnicę, skuteczność Flowa jest wyraźnie większa od typowego robota z wysokiej półki. Do tego Narwal Flow faktycznie myje podłogę, a nie tylko rozciera brud. To zasługa kilkunastu dysz i zbiornika. Większość robotów z funkcją mopowania zjeżdża co kilkanaście minut do stacji dokującej, myjąc tam talerze oraz tacki mopujące. Oznacza to, że przez część okresu przed zjazdem materiał jest na tyle brudny, że zamiast faktycznego czyszczenia możemy co najwyżej mówić o rozcieraniu brudu po większej powierzchni podłogi, przez co staje się mniej widoczny. W robocie Narwal Flow zastosowano inne podejście. Maszynę uniezależniono od stacji, wyposażając ją we własne zbiorniczki na czystą oraz brudną wodę. Dzięki temu robot nieustannie myje mopującą taśmę rolkową, natryskując ją ciepłą wodą z kilkunastu dysz. Co najlepsze, po drugiej stronie rolki znajduje się skrobak wyciskający brudną wodę z materiału, razem z nieczystościami. Brud ściągnięty z taśmy trafia do osobnego pojemnika w robocie, a po pracy ląduje w szczelnym zbiorniku stacji. Zdarzają się jednak sytuacje, gdy namaczanie dyszami nie wystarcza. Przypadki ciężkiego kalibru, jak rozlana szklanka soku, są rozpoznawane przez Narwala. Robot korzysta wtedy z pomocy stacji dokującej, w której pierze materiał mopujący w aż 80 stopniach, wodą z opcjonalnym detergentem. Co ważne, stacja dokująca otrzymała funkcję samo-oczyszczania. To niezwykle istotne, bo nie musimy regularnie czyścić wnętrza. Jeżeli jednak zajdzie taka potrzeba, podstawa komory dokującej jest wyjmowana i można ją myć pod bieżącą wodą. Najlepsze jest to, że unikalna szyna jest wysuwana na boki, docierają tam, gdzie inne roboty nie potrafią. Konstrukcja szyny umożliwia nie tylko mocny docisk do podłoża, ale także ruch w zakresie lewo - prawo. Narwal Flow wysuwa rolkę mopującą z jednej lub drugiej strony, na kilka centymetrów, docierając w ten sposób w trudno dostępne miejsca. Na przykład szczeliny albo krawędzie mebli. Rozwiązanie jest w pełni automatyczne, opierając się o algorytmy sprzątające Narwala. Taka ruchoma szyna świetnie spisuje się w praktyce. Narwal Flow korzysta z niej nieustannie. Czy to czyszcząc podłogę przy samych nogach stołów i krzeseł, czy docierając z mopem pod ciemne zakamarki szafy RTV. Gwarantuję wam, że początkowo będziecie patrzyli na proces sprzątania jak oczarowani. Ruch w zakresie lewo - prawo jest bardzo naturalny, do tego niezwykle precyzyjny. Flow zdecydowanie wie, co robi. Szyna dociera do krawędzi mebli, zachowując zaledwie milimetr, może dwa odstępu. Mocny nacisk, ciągłe oczyszczanie materiału, docieranie w trudno dostępne miejsca – te trzy elementy sprawiają, że technologia mopująca w robocie Narwal Flow na ten moment nie ma sobie równych. Nawet wirujące talerze mopujące na wyciąganym ramieniu nie są równie skuteczne. Mamy do czynienia z nowym złotym standardem, konkurencja została mocno w tyle. Gdyby tego było mało, Narwal Flow ma także mistrza w odkurzaniu dywanów. Zwłaszcza tych trudnych do oczyszczania. Drugim świetnym autorskim rozwiązaniem w robocie Flow jest specjalna komora zasysająca, automatycznie aktywowana po najechaniu na dywan. Działa to następująco: gdy Narwal najeżdża na dywan, opuszcza mechanizm głównej szczotki z otworem ssącym do poziomu podłoża. Plastikowe osłonki sprawiają, że powstaje odizolowana przestrzeń, w obrębie której Flow zasysa nieczystości z rekordową mocą 22 000 Pa. Te 22 000 Pa to jeden z najwyższych parametrów na rynku. Duża moc w połączeniu z otworem zasysającym przy samej ziemi sprawia, że Flow zasysa brud, który przez miesiące i lata pozostawał w strukturze materiału. Docenią to zwłaszcza posiadacze dywanów z dłuższym i grubszym włosiem. Różnica będzie wyczuwalna od razu. Żaden inny robot nie sprząta dywanów tak skutecznie, nawet prawie dwukrotnie droższe modele. Warto dodać, że podczas czyszczenia dywanów Narwal Flow podnosi szynę mopującą, aby nie namaczać materiału. Do tego z poziomu aplikacji możemy zlecić robotowi wyłącznie odkurzanie dywanów albo odwrotnie – sprzątanie całego mieszkania z ich pominięciem. Musicie przyznać, sprzęt robi wrażenie. Dla mnie Narwal Flow to najciekawszy robot ostatnich miesięcy. Z innowacjami, które są nie tylko efektowne, ale przede wszystkim efektywne. Do tego dochodzi topowa stacja dokująca i świetny design, a wszystko to w cenie niższej niż modele konkurencji z górnej półki. Stosunek ceny, możliwości oraz skuteczności bezwzględnie wskazuje Narwala Flow jako lidera rankingu. SPRAWDŹ TEGO ROBOTA Narwal Flow Media Expert Jeśli nie Flow, to co? Narwal ma niezłego zawodnika ze średniej półki cenowej Model Freo Z Ultra oferuje pełen zestaw technologii, których w 2025 roku oczekujemy od porządnych robotów sprzątających. Posiada rotacyjne talerze mopujące, zaawansowany algorytm pozwalający mopom precyzyjnie dojeżdżać do krawędzi mebli, a także dwukomorowy system w stacji dokującej, obejmujący zbiornik na czystą i brudną wodę. Stacja myje materiał mopów w ciepłej wodzie, a także je suszy. REKLAMA Robot korzysta zarówno z LIDAR-u, jak i algorytmów rozpoznawania obiektów, dzięki czemu sprawnie omija przeszkody i skutecznie porusza się po mieszkaniu. Warto także wspomnieć o solidnej mocy ssania na poziomie 12 000 Pa oraz głównej szczotce zaprojektowanej tak, by minimalizować plątanie włosów i sierści. Docenią ją zwłaszcza właściciele zwierząt. SPRAWDŹ TEGO ROBOTA Narwal Freo Z Ultra Media Expert REKLAMA Szymon Radzewicz 04.12.2025 19:42 Ładowanie..."
Technologie,"Bolt wystartował z usługą ""Lokalnie"". Chcesz Polaka - proszę bardzo",https://spidersweb.pl/2025/12/bolt-lokalnie-przejazd-taksowka-polak.html,"Thu, 04 Dec 2025 19:24:09 +0100","Ładowanie... Twórcy platform taksówek w aplikacjach coraz częściej wprowadzają specjalne taryfy, np. przejazdy tylko dla kobiet. Bolt Lokalnie to kolejna funkcja stworzona z myślą o konkretnych potrzebach pasażerów. REKLAMA Zamówisz sobie Polaka na Bolcie. Rusza Bolt Lokalnie Nowość została uruchomiona w Warszawie. Od klasycznych taryf różni się tym, że zapewnia gwarancję kierowcy mówiącego w lokalnym języku. Jak informuje Nexta Polska, rozwiązanie wymaga od kierowcy znajomości języka polskiego na poziomie B1+ lub posiadania polskiego paszportu. W praktyce oznacza to, że zamówiony przejazd będzie realizowany najczęściej przez Polaka lub osobę biegle władającą językiem. Opcja może wydłużyć czas oczekiwania. Dla testu ustawiłem przejazd z Warszawy Głównej na Lotnisko Chopina. W porównaniu z klasycznym wyborem Bolta bez preferencji co do języka kierowcy zauważyłem ponad podwójnie dłuższy czas oczekiwania. Wynika to z faktu, że kierowców z Polski (lub posługujących się biegle językiem polskim) jest po prostu mniej. Co z cenami przejazdu w taryfie Bolt Lokalnie? Usługa kosztuje albo tyle samo, co zwykły Bolt, a czasami nawet mniej. Nie da się zaprzeczyć, że rozwiązanie zostało stworzone dla tych, którzy mają dość braku możliwości porozumienia się z kierowcą. Choć do realizacji przejazdu zwykle nie potrzeba rozmowy z kierowcą, czasem musimy wskazać dokładne miejsce wsiadania lub zjazdu. W takich sytuacjach bariera językowa może być uciążliwa, a Bolt Lokalnie rozwiązuje ten problem. Opcja najwyraźniej nie jest jeszcze dostępna w innych miastach - sprawdziłem, czy działa na przykład w Krakowie, ale nie wyświetlił mi się żaden przejazd Bolt Lokalnie. REKLAMA Więcej o aplikacjach do taksówek przeczytasz na Spider's Web: REKLAMA Albert Żurek 04.12.2025 19:24 Ładowanie..."
Technologie,Kometa 3I/Atlas na wycinku zdjęcia. Zobaczyli coś niezwykłego,https://spidersweb.pl/2025/12/kometa-3i-atlas-na-jednej-czwartej-zdjecia.html,"Thu, 04 Dec 2025 18:52:34 +0100","Ładowanie... Ta historia przypomina mi książkę (i film) ""Marsjanin"". Nie dlatego, że ktoś utknął na innej planecie, ale dlatego, że naukowcy, informatycy i inżynierowie kolejny raz pokazali, że potrafią wycisnąć z kosmicznego sprzętu znacznie więcej, niż planowano przy jego budowie. Wyobraźcie sobie, że robicie zdjęcie życia, ale macie tak słabe Wi-Fi, że jego przesłanie zajmie dwa miesiące. Frustrujące, prawda? Dokładnie z takim problemem mierzyli się inżynierowie Europejskiej ESA odpowiedzialni za misję Juice. REKLAMA Dwa ogony i plazmowy taniec Misja Jupiter Icy Moons Explorer (Juice) to jedno z najbardziej ambitnych przedsięwzięć Europejskiej Agencji Kosmicznej ESA. Jej celem jest dotarcie do Jowisza i zbadanie jego lodowych księżyców. Jednak zanim sonda dotrze do celu w 2031 r., po drodze ma ręce pełne roboty. W listopadzie 2025 r. Juice skierowała swoje instrumenty na kometę 3I/Atlas. Juice użyła pięciu swoich instrumentów naukowych, żeby przyjrzeć się komecie 3I/Atlas. Instrumenty zebrały informacje o zachowaniu komety i jej składzie chemicznym. Sonda wykonała też zdjęcia komety. Niestety zdjęcia wraz z danymi dotrą na Ziemię dopiero w lutym 2026 r. Opóźnienie wynika z faktu, że Juice wykorzystuje obecnie swoją główną antenę jako osłonę termiczną chroniącą go przed Słońcem i przesyła dane na Ziemię z mniejszej anteny ze znacznie mniejszą prędkością. Nasz zespół Juice nie mógł czekać tak długo. Postanowili pobrać zaledwie ćwierć pojedynczego zdjęcia z kamery NavCam, aby zobaczyć, co ich czeka - podała ESA w komunikacie. Efekt? To, co zobaczyliśmy na tym skrawku danych, zaskoczyło wszystkich. Na zdjęciu (zobaczycie je niżej) nie tylko wyraźnie widzimy świecącą otoczkę gazu otaczającą kometę, znaną jako jej koma, ale także dostrzegamy ślad dwóch warkoczy. Ogon plazmowy (plasma tail) komety, złożony z naładowanego elektrycznie gazu, rozciąga się ku górze kadru. Możemy również dostrzec słabszy ogon pyłowy (dust tail) złożony z drobnych cząstek stałych, rozciągający się w dół, w lewo. Kometa 3I/Atlas na zdjęciu z kamery NavCam sondy Juice. Fot. ESA/Juice/NavCam To dopiero przedsmak wielkiej nauki Zdjęcie zostało wykonane 2 listopada 2025 r., podczas pierwszej sesji obserwacji komety 3I/Atlas przez sondę Juice. Było to dwa dni przed największym zbliżeniem Juice do komety, które nastąpiło 4 listopada w odległości około 66 mln km. Fotografię uchwycono za pomocą kamery nawigacyjnej NavCam. Nie jest to sprzęt zaprojektowany do robienia artystycznych zdjęć w wysokiej rozdzielczości, które zachwycają nas na Instagramie NASA. To raczej kosmiczny odpowiednik kamerki cofania w waszym samochodzie. Jej zadaniem jest pomoc w manewrowaniu i nawigacji, gdy sonda dotrze już do księżyców Jowisza. Nikt nie oczekiwał od niej fajerwerków. A mimo to zdjęcie zachwyca. Kometa 3I/Atlas na zdjęciu z kamery NavCam sondy Juice. Fot. ESA/Juice/NavCam ESA miała już kontakt z kometą 3I/Atlas w październiku, kiedy to gościowi z innego układu przyglądały się orbitery marsjańskie agencji. I chociaż sonda Juice znajdowała się dalej od komety niż orbitery, zaobserwował ją tuż po peryhelium (maksymalnym zbliżeniu się do Słońca), co oznacza, że ​​kometa była w stanie większej aktywności, podgrzewana przez promieniowanie naszej gwiazdy. Spodziewamy się wyraźniejszych oznak tej aktywności w danych z instrumentów naukowych. Obejmują one nie tylko zdjęcia z JANUS, kamery optycznej o wysokiej rozdzielczości Juice, ale także dane spektrometryczne z MAJIS i UVS, dane o składzie chemicznym z SWI oraz dane o cząsteczkach z PEP - poinformowała Europejska Agencja Kosmiczna. Czekamy więc na końcówkę lutego 2026 r. kiedy to dane i zdjęcia dotrą na Ziemię. REKLAMA Więcej na Spider's Web: REKLAMA Bogdan Stech 04.12.2025 18:52 Ładowanie..."
Technologie,"One UI 8.5 znacząco ulepszy Samsungi. Zdziwiłem się, ile nowości",https://spidersweb.pl/2025/12/one-ui-8-5-bez-tajemnic-lista-zmian-samsung.html,"Thu, 04 Dec 2025 18:01:32 +0100","Ładowanie... Obecnie telefony Samsunga działają pod kontrolą systemu Android 16 z nakładką systemową One UI 8.0. Ta nie wprowadziła jednak wielkich zmian względem poprzedniej dużej wersji One UI 7.0 z Androidem 15. One UI 8.5 nie przyniesie nowego wydania systemu Google’a, ale za to zaoferuje mnóstwo innych przydatnych opcji. REKLAMA Aktualizacja One UI 8.5 będzie ogromna. Całe mnóstwo sporych zmian Zaufany informator Tarun Vats opublikował w serwisie X całą listę zmian, która zostanie wprowadzono do One UI 8.5 w testowym wydaniu. Wcześniej do sieci trafiały doniesienia, z których dowiadywaliśmy się o nowych rozwiązaniach, ale teraz mamy podane na tacy praktycznie wszystko. Wśród nowości znajdziemy m.in.: generowanie obrazów Photo Assist bez zapisywanie każdej iteracji zdjęcia - narzędzie wyświetli historię wygenerowanych zdjęć; dostęp do plików z innych telefonów, tabletów i komputerów Samsung w jednym miejscu - znajdziemy je w aplikacji Moje pliki w telefonie. Można uzyskać dostęp do plików z telefonu na innym urządzeniu - np. telewizorze; przeprojektowany ekran ustawień baterii, który ma wyraźniej pokazywać zużycie baterii, pozostały czas działania czy dziennego zużycia w ciągu tygodnia; ulepszony tryb oszczędzenia energii - dostępny będzie tryb standardowy i maksymalny, który wyłączy wszystkie zbędne funkcje w celu wydłużenia czasu pracy; ulepszony panel szybkiego sterowania - można go konfigurować praktycznie dowolnie - zmieniać kolejność, dodawać nowe opcje, usuwać i wiele innych; Jedną z najważniejszych nowości One UI 8.5 będzie większa personalizacja szybkiego panelu wysuwanego z górnej krawędzi ekranu. Wcześniej praktycznie nie mogliśmy nic tam zmienić. Po aktualizacji będzie można dostosować tę część interfejsu pod siebie. Co jeszcze zmieni się w nowej wersji? Możemy liczyć na: częściowe nagrywanie ekranu - nie trzeba nagrywać całego, tylko jego wycinek; podpowiedzi liczb i wzorów skopiowanych do schowka w kalkulatorze; zapamiętanie rozmiarów i pozycji okien aplikacji w trybie DeX; alarm wyświetla tło z aktualnymi warunkami pogodowymi;a; czasowe wyłączanie funkcji automatycznego blokowania ekranu; funkcja Quick Share z udostępnieniem plików tylko do innych urządzeń Google lub Samsung. Oprócz tego dostaniemy kilka innych mniejszych nowości - ulepszony widżet pogodowy, większą personalizację zegara na ekranie blokady, automatyczne dostosowanie ekranu blokady do wybranego zdjęcia czy informacja dot. ilości pyłków w powietrzu w aplikacji Pogoda. W aplikacji Samsung Health będziemy mogli liczyć na cotygodniowe raporty z dodatkową informacją o lekach, a funkcję medytacji można uruchomić z poziomu zegarka. One UI 8.5 ma też zawierać nowości w ramach Bixby, Auracast oraz sztucznej inteligencji w zakresie generowania zdjęć. Pamiętajmy, że to lista nowości dla systemu w wydaniu beta. W praktyce rozwiązań może być jeszcze więcej. Opis dobrze również może dotyczyć tańszego telefonu z serii A, które nie obejmuje większości funkcji Galaxy AI. Finalna aktualizacja powinna pojawić się w lutym lub marcu po premierze serii Galaxy S26. REKLAMA Więcej o Samsungu przeczytasz na Spider's Web: REKLAMA Albert Żurek 04.12.2025 18:01 Ładowanie..."
Technologie,Odświeżyliśmy po swojemu kultową grę. Ależ zrobiło się nostalgicznie,https://spidersweb.pl/2025/12/polacy-deluxe-ski-jump-legenda-w-nowym-wydaniu.html,"Thu, 04 Dec 2025 17:33:45 +0100","Ładowanie... Na początku lat 2000 Deluxe Ski Jump robiło istną furorę na komputerach polskich graczy. To czasy, gdy Adam Małysz osiągał największe sukcesy w skokach narciarskich. Wielu z nas chciało być jak on i biło rekordy skoczni na domowych lub świetlicowych komputerach. W związku ze startem Pucharu Świata w skokach narciarskich 2025/2026 uruchomiono coś, co ma przypomnieć dawne czasy DSJ. REKLAMA Deluxe Ski Jump w nowej wersji? Nie, to Ski Jumping World Cup Za kultową serię DSJ odpowiadał fiński producent i wydawca Mediamond. Deluxe Ski Jump składała się z czterech części. W polskich domach zdecydowanie najczęściej gościła druga dwójka, chociaż DSJ 3 i DSJ 4 też mogły pochwalić się dużą popularnością. Były to jednak czasy, gdy mało kto decydował się na zakup oprogramowania i w przypadku DSJ-a piractwo było szczególnie zauważalne. Natomiast Ski Jumping World Cup została stworzona przez Polaków - a dokładnie przez studio z Gdańska - Storm Trident S.A. Została wydana 21 listopada, czyli w dniu inauguracji sezonu Pucharu Świata w skokach narciarskich 2025/26. Gra oczywiście nie jest darmowa - kosztuje 16,99 zł i można nabyć ją na Steamie. Trudno nie mieć wrażenia, że produkcja czerpie inspiracje z kultowego DSJ-a, choć oczywiście jest nowocześniejsza i dostosowana do dzisiejszych technologii. Deluxe Ski Jump wydany przeszło 20 lat temu charakteryzował się pikselową grafiką. W tych czasach był to jednak standard - nikt nie zwracał uwagi na to, jak wygląda. Liczyła się przede wszystkim rozgrywka i dobra zabawa. Produkcja Polaków nie jest jednak zbyt wymagająca sprzętowo - wystarczy Windows 10 lub 11, dwurdzeniowy procesor i3, 2 GB RAM, karta graficzna z 128 GB pamięci wideo i 4 GB przestrzeni na dysku. Dzisiejsze komputery przewyższają te wymagania wielokrotnie. Gra pozwala skakać na 15 najsłynniejszych skoczniach świata - w tym pięciu w trybie nocnym - i rywalizować o najlepsze wyniki. Gracz może zdecydować się na klasyczną jednoosobową rozgrywkę lub skorzystać z trybu wieloosobowego. Ski Jumping World Cup obsługuje kontrolery Xbox oraz PlayStation. Producent podkreśla zaawansowaną fizykę gry, która uwzględnia warunki pogodowe — dokładnie jak w klasycznym Deluxe Ski Jump. Deluxe Ski Jump nie umarło. Wciąż można grać i kupować Jeśli gra inspirowana Deluxe Ski Jump wam nie wystarcza, mam dobrą wiadomość. Oryginał wciąż jest dostępny do kupienia. W drugą część serii można bezpłatnie zagrać na telefonie z Androidem lub iOS. Darmowa wersja jednak zawiera reklamy, ale można zakupić wariant premium. Mediamond wciąż prowadzi stronę internetową i pozwala pobrać drugą, trzecią i czwartą część na komputery. W darmowej wersji demo lub kupując pełne wydanie. Najnowszy Deluxe Ski Jump 4 kosztuje 11,90 euro, a Ski Jump 2 - 5,70 euro. REKLAMA Więcej o grach przeczytasz na Spider's Web: REKLAMA Albert Żurek 04.12.2025 17:33 Ładowanie..."
Technologie,Telefon wybuchł w rękach nastolatka. I znowu pytamy: jak to możliwe?,https://spidersweb.pl/2025/12/telefon-wybuchl-w-rekach-nastolatka.html,"Thu, 04 Dec 2025 16:53:24 +0100","Ładowanie... Groźny incydent miał miejsce w czwartkową noc (4 grudnia) w jednym z pokoi internatu Zespołu Szkół w Ropczycach. Serwis tvn24.pl donosi, że strażacy dostali sygnał o wybuchu telefonu komórkowego 40 min po północy. Jedna osoba została poszkodowana i doszło do ""lekkich oparzeń dłoni"". Wraz z nią do szpitala trafiło siedmiu innych nastolatków, którzy po godzinie zostali wypuszczeni i mogli wrócić do internatu. Ze względu na zadymienie konieczna była ewakuacja internatu. REKLAMA Młodsza aspirant Agnieszka Olszowy-Szydło z policji w Ropczycach potwierdziła w rozmowie z tvn24.pl, że telefon wybuchł w rękach 16-latka, gdy ten go używał. Wojewoda podkarpacka Teresa Kubas-Hul przekazała z kolei, że trwa postępowanie wyjaśniające przyczyny i okoliczności zdarzenia. - Na podstawie ustaleń będziemy podejmować działania zmierzające do określenia procedur postępowania, co należy zrobić, żeby w przyszłości tego typu przypadki się nie zdarzały – zapewniła. Do podobnych zdarzeń w polskich szkołach już dochodziło. Dwa lata temu informowaliśmy o przypadku, kiedy telefon zapalił się podczas lekcji. Nie był używany ani ładowany, znajdował się w plecaku. Niebezpieczne zdarzenie wywołane może być nie tylko awarią czy wadliwym wykonaniem, ale też nieodpowiedzialnym użytkowaniem sprzętu. Radzi się, aby nie trzymać telefonu pod poduszką. ""Także ładowane nocą telefony komórkowe często trzymamy w pościeli, przy łóżku. Nie jest to rozważne ani bezpieczne"" – ostrzegały służby. REKLAMA Więcej o niebezpiecznych telefonach: REKLAMA Adam Bednarek 04.12.2025 16:53 Ładowanie..."
Technologie,Allegro ma nowy tryb zakupów. Wypróbowałem i przepadłem,https://spidersweb.pl/2025/12/allegro-chatgpt-wyszukiwanie-produktow.html,"Thu, 04 Dec 2025 16:25:41 +0100","Ładowanie... Polska platforma e-commerce przygotowała własny model nazwany Allegro GPT. Firma przedstawia go jako ""osobistego eksperta od zakupów"" z bezpośrednim dostęp do aktualnych ofert na Allegro dla wszystkich użytkowników ChataGPT. Już nie trzeba korzystać z wyszukiwarki - można po prostu poprosić bota o pomysł na prezent. REKLAMA Allegro weszło do ChataGPT. Szukanie ofert nigdy nie było tak proste Już wcześniej podobna funkcja pojawiła się w USA, gdzie bot potrafi robić zakupy m.in. z Etsy czy Shopify. W praktyce użytkownik nie musi przeszukiwać sklepów internetowych - AI robi to za niego. Teraz podobne możliwości trafiają do użytkowników w Polsce - Allegro GPT służy głównie do wyszukiwania produktów z Allegro z poziomu ChataGPT. To autorski model wytrenowany tak, by potrafił wybierać najlepsze produkty dostępne na platformie. Aby z niego skorzystać, musimy wejść na stronę internetową narzędzia i kliknąć ""Przejdź do Allegro GPT"". Dzięki temu będziemy mogli przypisać model GPT do naszego konta i korzystać z niego w dowolnym momencie. To jednak nie tak, że po każdym włączeniu aplikacji zwykłe zapytanie w domyślnym czacie wyświetli propozycje z Allegro. Allegro GPT znajdziemy w menu na lewej stronie aplikacji lub serwisu internetowego w zakładce “Modele GPT”. Rozwiązanie korzysta z API Allegro i przy pierwszym użyciu będzie potrzebne wyrażenie zgody. Dzięki nowości właściwie nie będzie trzeba korzystać z wyszukiwarki popularnej polskiej platformy sprzedażowej. Zamiast tego bezpośrednio w ChacieGPT będziemy mogli zadawać pytania i wydawać polecenia dot. szukanego produktu. Ja zapytałem o pomysł na świąteczny prezent - zapytałem o zestaw klocków LEGO w kształcie kwiatka do 200 zł - narzędzie wyświetliło mi kilka propozycji w różnych cenach. W każdym produkcie została wyróżniona cena, liczba elementów i ocena zestawu. Pod ofertą znajdziemy też link, który prowadzi bezpośrednio do oferty znalezionej na Allegro. Sam zakup odbywa się już bezpośrednio przez aplikację lub serwis internetowy polskiej platformy sprzedażowej. Płatność czy wybór metody dostawy musimy wybrać sami, tak jak robiliśmy to dotychczas. Warto zaznaczyć, że Allegro GPT jest w trakcie faz beta. Czyli obecnie może coś nie działać. Allegro zachęca do pozostawienia konstruktywnej informacji zwrotnej na temat narzędzia. Jednocześnie rozwijany jest też asystent sztucznej inteligencji bezpośrednio na Allegro. Ten obecnie ma być dostępny tylko dla wybranych użytkowników polskiej platformy e-commerce. REKLAMA Więcej o sztucznej inteligencji przeczytasz na Spider's Web: REKLAMA Albert Żurek 04.12.2025 16:25 Ładowanie..."
Technologie,Gdzie szukać informacji w razie kryzysu? Jesteśmy kompletnie niegotowi,https://spidersweb.pl/2025/12/gdzie-szukac-informacji-w-razie-kryzysu.html,"Thu, 04 Dec 2025 15:38:33 +0100","Ładowanie... Żyjemy w naprawdę niepewnych czasach. Nie da się porównywać naszej sytuacji z tym, co dzieje się w Ukrainie, ale i nasza rzeczywistość wygląda zupełnie inaczej. Gdyby ktoś np. na początku 2020 r. próbował wieszczyć, że czeka nas pandemia, potem wojna za wschodnią granicą, nikt by w to nie uwierzył. Szaleńcem nazwany byłby z kolei ten, kto sądziłby, że do Polski przylatywać będą drony i wysadzane będą tory. Na szczęście to nic w porównaniu do ataków na Ukrainę, ale nie da się powiedzieć, że nic się nie dzieje. ""W 2025 r. wojna nie jest abstrakcją, lecz realnym, dotykającym nas zjawiskiem. I że musimy być gotowi na to, że podobne zdarzenia mogą się powtarzać"" – pisał Bogdan Stech. REKLAMA Tylko czy jesteśmy? Z najnowszego badania przeprowadzonego na zlecenie platformy ClickMeeting wynika, że jedynie 37 proc. Polaków wie, gdzie szukać oficjalnych, wiarygodnych informacji rządowych w sytuacji kryzysu (np. cyberataku, katastrofy czy konfliktu zbrojnego). Niewiele większy odsetek (43 proc.) nie ma pewności, a aż 21 proc. nie wie, dokąd skierować się po godne zaufania komunikaty w takiej sytuacji. Więcej na Spider's Web: - Umiejętność odróżniania treści wiarygodnych od fałszywych oraz weryfikacji źródeł informacji to dziś fundament bezpieczeństwa – zarówno dla każdego z nas, jak i całych organizacji. W tym obszarze edukacja online jest jednym z najskuteczniejszych narzędzi, ponieważ daje możliwość szybkiego dotarcia do szerokiego grona odbiorców - komentuje Martyna Grzegorczyk, Marketing Manager ClickMeeting. Zadanie jest dodatkowo trudne, bo tropy myli, podsuwając przy tym błędne wnioski, sztuczna inteligencja. Z jednej strony mamy świadomość zagrożenia. Aż 73 proc. respondentów jest zdania, że powszechna dostępność sztucznej inteligencji zwiększa ryzyko dezinformacji i cyberzagrożeń. - Cieszy fakt, że tylko niewielki odsetek badanych ufa sztucznej inteligencji bezgranicznie. Jednak warto pamiętać, że bezpieczeństwo nie kończy się na ostrożnym korzystaniu z narzędzi AI. Równie istotne jest zwracanie uwagi np. na pochodzenie oprogramowania i usług online, z których korzystamy na co dzień – dodaje Martyna Grzegorczyk. Z badania wynika również, że tylko 30 proc. Polaków zawsze sprawdza źródła informacji w internecie przed ich udostępnieniem lub skomentowaniem. Dla niemal 40 proc. głównym źródłem informacji są media społecznościowe. Władze miast zdają sobie sprawę, że treści, na które natknąć można się w sieci, nie zawsze będą wiarygodne. Wielu zależy na sianiu dezinformacji, podważaniu zaufania i wywoływaniu chaosu. W Poznaniu padł pomysł, aby w pojazdach komunikacji miejskiej puszczane były informacje z Radia Poznań. Celem miałoby być wyrobienie nawyku korzystania ""z pewnego źródła informacji"". Dojdą do tego rządowe aplikacje W planach jest m.in. aplikacja pozwalająca wyszukać schron. Dostaniemy również narzędzie, za pomocą której będzie można zgłaszać podejrzane zdarzenia. REKLAMA - Będzie pomocna w każdej sytuacji. Będziemy mogli wykorzystać działania cyberwojska, by szybko i skutecznie raportować i pokazywać. To jest też budowa silnego społeczeństwa, które widzi zagrożenie, informuje. Ma rozwagę, ale nie ma strachu. Bo strach to jest główny cel naszych adwersarzy – zapowiadał Władysław Kosiniak-Kamysz. REKLAMA Adam Bednarek 04.12.2025 15:38 Ładowanie..."
Technologie,Laptopy na prezent świąteczny w promocjach. Szykuj portfel,https://spidersweb.pl/2025/12/promocje-black-friday-najlepszy-laptop-na-prezent.html,"Thu, 04 Dec 2025 15:24:58 +0100","Ładowanie... Ledwie co zmieniliśmy kartę w kalendarzu, a za oknem już śnieg, a niedługo pojawią się przystrojone choinki. A to oznacza jedno: kupowanie prezentów. Doskonale zdajemy sobie sprawę, że nie każdy Mikołaj szuka budżetowych oraz pomysłowych prezentów i istnieją Mikołajowie twardo obstający przy jednym: pod choinką znajdzie się laptop. Nie klocki Lego i nie smartwatch. Laptop. Na Spider's Web służymy pomocom Mikołajom z takim gestem i podpowiadamy, jakie laptopy powinno się rozważyć, kupując prezent na święta. Nasze propozycje obejmują nie tylko wszystkie półki cenowe, ale i typy użytkownika - coś do codziennych zastosowań, coś do nauki i pracy, coś do rozrywki i coś dla graczy. Przygotowaliśmy listę ofert w atrakcyjnej cenie na koniec roku. REKLAMA 🎄Prezentownik XMAS na Spider’s Web 🎁 Twój przewodnik po idealnych prezentach Zobacz to! Uruchomiliśmy specjalną strefę XMAS 2025 pełną świątecznych propozycji i wyjątkowych zestawień prezentowych, które pomogą ci znaleźć idealny pomysł na prezent. Aby jeszcze bardziej ułatwić poszukiwania, przygotowaliśmy także podstrony tematyczne - Dla Niej, Dla Niego, Dla Dziecka, Dla Domu. MSI Cyborg 15 A13VE-1882PL 15.6” - 3299 zł (zamiast 3599,99 zł) Ciekawą propozycją jest laptop marki MSI, czyli Cyborg 15. Notebook o oznaczeniu kodowym A13VE-1882PL z systemem Windows 11 Home wyposażono w 15,6-calową matrycę typu LCD IPS, która wyświetla 1920 na 1080 pikseli. Do tego odświeżana jest w 144 Hz, co ucieszy graczy. Na pokładzie mamy układ graficzny NVIDIA GeForce RTX 4050, a za wydajność w grach i programach odpowiada również chip Intel Core i5-13420H, który ma do dyspozycji 16 GB pamięci operacyjnej typu DDR5 (5200 MHz). Gry i inne pliki można przechowywać na dysk typu SSD PCIe NVMe 4.0 o pojemności 512 GB. HP ProBook 465 G11 16” - 3299,98 zł (zamiast 3629,99 zł) Ciekawą propozycją jest notebook ProBook 465 G11 od marki HP. Producent wyposażył go w takie podzespoły jak procesor AMD Ryzen 7 7735U i układ graficzny AMD Radeon 680M. Generuje on obraz na matrycy o przekątnej długości 16 cali i rozdzielczości 1920 na 1200 pikseli (co oznacza, że ma proporcje 16:10, więc mieści więcej treści w pionie niż laptopy z klasycznym panoramicznym wyświetlaczem 16:9). Do tego na pokładzie mamy 16 GB RAM-u typu DDR5 (taktowanie 4800 MHz) oraz dysk SSD o pojemności 512GB typu PCIe NVMe 4.0 x4. Na urządzeniu zainstalowany jest system operacyjny Windows 11 Home. SPRAWDŹ OFERTĘ HP ProBook 465 G11 16” Media Expert LENOVO IdeaPad Slim 5 16IRH10 - 3299 zł (obniżka 200 zł) Z pewnością ciekawą propozycją jest LENOVO IdeaPad Slim 5 16IRH10. Przeceniona konfiguracja zapewnia sporo przestrzeni na dane, bo mamy do dyspozycji dysk SSD PCIe 4.0 o pojemności aż 1 TB. Do tego dochodzi aż 32 GB RAM-u (DDR5, 5600 MHz). To wszystko kryje się w kompaktowej obudowie - jak na notebooka z 16-calową matrycą (urządzenie waży 1,85 kg). Panel to LCD IPS, który ma proporcje 16:10 i rozdzielczość 1920 na 1200 pikseli. W pakiecie mamy też kamerkę Full HD, głośniki stereo 2x 2 W, moduł Wi-Fi 6 oraz port USB-C z obsługą DisplayPort do podłączania monitorów. SPRAWDŹ OFERTĘ LENOVO IdeaPad Slim 5 16IRH10 Media Markt Tani laptop do gier HP Victus - 2499 zł (200 zł taniej) W tym laptopie znajdziemy zaskakująco dobre komponenty: najbardziej szokujący jest procesor AMD Ryzen 7 7445HS. To 8-rdzeniowy i 16-wątkowy procesor - trudno znaleźć lepszą opcję w tej cenie. Karta graficzna nie jest najpotężniejsza, ponieważ to już leciwy RTX 3050, ale do prostych gier i pracy z programami biurowymi wystarczy. Pamięć? Wystarczająca: 16 GB RAM i 512 GB SSD. Należy docenić też w modelu HP Victus aktywowanego Windowsa 11. SPRAWDŹ OFERTĘ HP Victus laptop x-kom ASUS TUF Gaming A15 FA507NVR-R7161W - 4499,9 zł (taniej o 199,01 zł) ASUS TUF Gaming A15 FA507NVR-R7161W to świetna propozycja dla osób szukających prezentu dla graczy, który jednocześnie nie nadwyręży zbytnio portfela. Dzięki zastosowaniu procesora AMD Ryzen 7 7435HS, 16 GB pamięci RAM DDR5 (4800 MHz) i dysku SSD PCIe NVMe 4.0 o pojemności 1000 GB wraz kartą graficzną NVIDIA GeForce RTX 4060, laptop zapewni długie godziny pozytywnych wrażeń. A to wszystko na 15,6-calowym wyświetlaczu IPS z częstotliwością odświeżania 144 Hz. Laptop został zaprojektowany z myślą zarówno o grach, jak i produktywności. SPRAWDŹ OFERTĘ ASUS TUF Gaming A15 FA507NVR-R7161W Media Expert REKLAMA MacBook Pro (2025) z Apple M5, 14” - 6969 zł (530 zł taniej) Najnowszy model komputera marki Apple ledwie co trafił do sprzedaży, a już teraz można nabyć go ze zniżką. MacBook Pro (2025) z chipem Apple M5 wyposażony jest w 14,2-calowy wyświetlacz Liquid Retina z małym wcięciem na kamerę internetową. W tej cenie mamy do czynienia z konfiguracją wyposażoną w SSD o pojemności 512 GB i 16 GB pamięci operacyjnej. Laptop posiada porty MagSafe, USB-C, HDMI i slot na kartę microSDXC. REKLAMA Ładowanie..."
Technologie,Praktyczne prezenty do domu. Te sprzęty nigdy nie zawodzą,https://spidersweb.pl/2025/12/male-agd-promocje-black-friday-ekspres-frytkownica-blender-oczyszczacz.html,"Thu, 04 Dec 2025 15:17:00 +0100","Ładowanie... Jeśli znudziło was obdarowywanie bliskich standardowymi prezentami, takimi jak skarpetki, dezodoranty i książki, to przychodzimy z pomocą. Sprzęty z kategorii małe AGD nie kosztują majątku, za to urządzenia do kuchni, salonu czy łazienki mogą sprawić, że życie będzie nie tylko łatwiejsze, ale i przyjemniejsze. Co istotne, teraz można kupić je znacznie taniej niż zwykle - co prawda jest już po Black Friday 2025, ale wiele sklepów czyści teraz magazyny na nowy rok. Przygotowaliśmy propozycję małych sprzętów AGD takich jak ekspresy, frytkownice beztłuszczowe, blendery, oczyszczacze powietrza i nie tylko, które zostały atrakcyjnie przecenione. REKLAMA 🎄Prezentownik XMAS na Spider’s Web 🎁 Twój przewodnik po idealnych prezentach Zobacz to! Uruchomiliśmy specjalną strefę XMAS 2025 pełną świątecznych propozycji i wyjątkowych zestawień prezentowych, które pomogą ci znaleźć idealny pomysł na prezent. Aby jeszcze bardziej ułatwić poszukiwania, przygotowaliśmy także podstrony tematyczne - Dla Niej, Dla Niego, Dla Dziecka, Dla Domu. Philips LatteGo EP5443/70 - 1999 zł Philips LatteGo EP5443/70 to ekspres dla tych, którzy chcą mieć w domu pełnoprawną kawiarnię bez bawienia się w baristę. Za jednym dotknięciem przygotuje espresso, cappuccino, latte macchiato i kilka innych kaw mlecznych, a system LatteGo spienia mleko w osobnym pojemniku bez rurek – po zrobieniu kawy wystarczy przepłukać go pod kranem. Do tego dochodzi regulacja mocy, ilości i temperatury kawy oraz możliwość zapisania ulubionych ustawień pod domowników. SPRAWDŹ OFERTĘ LatteGo EP5443/70 RTV EURO AGD Frytkownica beztłuszczowa DREAME AF30 - 599 zł Mamy tu do czynienia z wielofunkcyjnym urządzeniem do zdrowego gotowania bez nadmiaru tłuszczu. Frytkownica beztłuszczowa DREAME AF30 z funkcją pary może przygotowywać pożywienie w jednym z sześciu trybów. Wyróżniają ją system cyrkulacji powietrza w 360° o nazwie Dual-Source Cyclonic Heat z dwoma źródłami ciepła, inteligentne nawilżanie parą i gorącym powietrzem SmartSteam 3X Infuse oraz duża komora o pojemności aż 7 litrów - zmieści całego kurczaka. Do tego dochodzi zaawansowana kontrola temperatury w zakresie od 50 do 200°C (dokładność ±1°C). SPRAWDŹ OFERTĘ Frytkownica beztłuszczowa DREAME AF30 Media Markt Air Fryer Ninja Double Stack XL za 739,99 zł (zamiast 1499,99 zł) Black Friday 2025 to dobra okazja, by kupić Air Fryer, a całkiem nieźle przecenionym obecnie modelem jest Ninja Double Stack XL z cyfrowym termometrem. Ten monitoruje temperaturę potraw, aby pomóc uzyskać perfekcyjne rezultaty. W ramach tej oferty można zakupić nie tylko urządzenie, ale też akcesoria. Urządzenie wyposażono w dwie nieprzywierające, nadające się do zmywarki szuflady o pojemności 4,75 L każda z płytami Crisper i dwa stalowe ruszty. SPRAWDŹ OFERTĘ Air Fryer Ninja Double Stack XL Ninja Blender bezprzewodowy Ninja Blast Max Cyber Space za 299,99 zł (taniej o 33 proc.) Ninja Blast Max to marka uwielbiana przez podróżników i miłośników smoothie, którzy mają mało miejsca, ale nie chcą rezygnować z pełnej mocy blendera. Bezprzewodowa konstrukcja i silnik o nazwie PowerBlast radzą sobie nawet z kruszeniem lodem i innymi twardymi składnikami. automatyczne programy Auto-iQ gwarantują gładkie koktajle w kilka sekund. Obecny w zestawie Ninja Blast Max Cyber Space kubek o nazwie Twist & Go z szczelną pokrywką pozwala zabrać napój prosto z blendera do plecaka, na trening czy w podróż. Urządzenie jest lekkie, kompaktowe i oferuje do 25 miksowań na jednym ładowaniu. Czyni je to idealnym wyborem do małych kuchni, biura i na wyjazdy. SPRAWDŹ OFERTĘ Blender bezprzewodowy Ninja Blast Max Cyber Space Ninja Oczyszczacz powietrza XIAOMI Smart Pet Care Air Purifier za 359, 99 zł Oczyszczacz powietrza Xiaomi Smart Pet Care Air Purifier to kompaktowe urządzenie projektowane z myślą o właścicielach zwierząt. Skutecznie usuwa sierść, alergeny i nieprzyjemne zapachy, zapewniając świeże i czyste powietrze każdego dnia. Zapewnia szybkie oczyszczanie powietrza w pomieszczeniach o powierzchni od 16 do 27 m² (CADR cząstek 230 m³/h), a sierść, kurz i zapach zwierząt usuwa 3-warstwowy filtr z węglem aktywnym. Urządzenie może pracować w trybie nocnym, a sterować można nim zdalnie dzięki aplikacji Xiaomi Home. SPRAWDŹ OFERTĘ Oczyszczacz powietrza XIAOMI Smart Pet Care Air Purifier Media Markt Dyson V15 Origin Bezprzewodowy odkurzacz pionowy Dyson V15 Origin za 1699 zł (zamiast 1999 zł) Dyson V15 Origin to bezprzewodowy odkurzacz, a marka cieszy się popularnością wśród osób ceniących skuteczność i wygodę. Łączy wysoką moc z lekką, dobrze wyważoną konstrukcją. Silnik w tym modelu generuje do 525 W mocy, a szczotka o nazwie Motorbar automatycznie dostosowuje się do dywanów i twardych podłóg, co zapewnia równą skuteczność w całym domu. W urządzeniu zamontowano również cyfrowy wyświetlacz, który pokazuje stan naładowania akumulatora baterii i inne kluczowe parametry. Bezworkowy system ułatwia przy tym szybkie i higieniczne opróżnianie pojemnika. W zestawie z pionowym odkurzaczem dostajemy też zestaw akcesoriów, w tym końcówkę szczelinową i po narzędzia do sprzątania sierści, co ucieszy posiadaczy zwierzaków. SPRAWDŹ OFERTĘ Bezprzewodowy odkurzacz pionowy Dyson V15 Origin Media Markt Robot kuchenny planetarny Zelmer ZKR1310G 1300 W za 599,99 (zamiast 669 zł) Robot kuchenny planetarny Zelmer ZKR1310G to ciekawy sprzęt, który właśnie stał się jeszcze tańszy - obniżka ceny rzędu 40 proc. to naprawdę dobra oferta. Wyróżnia go silnik o mocy 1300 W, który zapewnia precyzyjny ruch planetarny - dzięki temu radzi sobie zarówno z lekkimi kremami, jak i ciężkimi ciastami drożdżowymi. W zestawie są dwie misy i komplet końcówek, więc wygodnie przygotuje się z jego pomocą kilka etapów przepisu bez ciągłego mycia akcesoriów. Do tego dochodzą funkcja pulsacyjna i 10-stopniowa regulacja prędkości, aby precyzyjnie kontrolować konsystencję mas. SPRAWDŹ OFERTĘ Robot kuchenny planetarny Zelmer ZKR1310G 1300 W Media Expert REKLAMA Odkurzacz AMICA Fen Turbo Pro VM 2064 - 329,98 zł (taniej o 69,97 zł) Jeśli przyszła pora na zakup nowego odkurzacza, to AMICA Fen Turbo Pro VM 2064 będzie dobrym wyborem. Urządzenie ma 3-litrowe worki na kurz (AW3011) i inne zabrudzenia oraz zwijacz przewodu o długości zapewniającego mu zasięg pracy do 8 m. Jego moc maksymalna to 900 W, a waży 6,5 kg. W zestawie są takie akcesoria jak elastyczna końcówka, mini turboszczotka, ssawka do sierści, ssawka do tapicerki, ssawka szczelinowa, ssawka szczelinowa 2w1, szczotka do parkietu, rura teleskopowa i wąż ssący. SPRAWDŹ OFERTĘ Odkurzacz AMICA Fen Turbo Pro VM 2064 Media Expert REKLAMA Ładowanie..."
Technologie,"Legenda komputerów zwija interes. ""Już się nie opłaca""",https://spidersweb.pl/2025/12/crucial-micron-koniec-epoki-legenda-pamieci.html,"Thu, 04 Dec 2025 13:45:32 +0100","Ładowanie... Mowa o marce Crucial, za którą odpowiada Micron. Tak, to dokładnie ten sam producent, dzięki któremu jeszcze kilka lat temu za czasów ery talerzowych dysków HDD mogliśmy za stosunkowo niewielkie pieniądze ulepszyć swój laptop lub komputer szybszym dyskiem SSD. Niestety, ale to koniec tej epoki. REKLAMA Micron zwija interes. To koniec pamięci marki Crucial Micron, to jeden z trzech największych producentów pamięci DRAM i NAND na rynku, tuż obok SK Hynix oraz Samsunga. Gigant pała się tworzeniem różnych rozwiązań - np. kości pamięci operacyjnych LPDDR w różnych wydaniach (4 4X, 5, 5X), GDDR, DDR, HBM oraz modułów NAND typu SLC, MLC czy TLC. Są to produkty, które zasilają sprzęt, z którego korzysta dziś każdy. Moduły LPDDR trafiają do m.in. smartfonów, laptopów, sprzętu smart TV, elektroniki typu wearables. DDR oraz GDDR są implementowane głównie w komputerach, laptopach czy konsolach, a moduły NAND praktycznie we wszystkim, co korzysta z szybszej pamięci masowej i przechowuje pliki. Omawiane trzy firmy są jednym z filarów obecnej elektroniki użytkowej i bez nich nie moglibyśmy korzystać z tak zaawansowanego sprzętu. Micron od niemal trzech dekad był też istotnym producentem komponentów z serii Crucial. Niestety, ale poinformował o zamknięciu działalności na rynku konsumenckim. Działalność będzie kontynuowana tylko do lutego 2026 r., po czym całkowicie zniknie z rynku. W tym czasie firma ""zapewni ciągłość serwisu gwarancyjnego i wsparcia dla produktów Crucial"". Jaki jest powód tej decyzji? Oczywiście sztuczna inteligencja. Gigant mówi o ekspansji centrów danych prowadzących do gwałtownych wzrostów popytu na pamięć DRAM i NAND. Firma miała wycofać się z segmentu konsumenckiego ""aby poprawić podaż i wsparcie dla naszych większych, strategicznych klientów w dynamicznie rozwijających się segmentach"". Innymi słowy: firma jasno stwierdziła, że chce skupiać się na znacznie bardziej rentownym rynku profesjonalnym, gdzie to obecnie są największe środki. Giganci technologiczni chcą przede wszystkim zarabiać. To oczywiste, że skupianie się na rynku, który już nie do końca się opłaca, nie ma kompletnie sensu. Trudno nie mieć wrażenia, że wszystkie większe marki, które zaczynały od rynku konsumenckiego, coraz chętniej wybierają podobną drogę. NVIDIA, co prawda, jeszcze tworzy karty graficzne dla typowego Kowalskiego. Jednak dziś nie stara się tak bardzo ulepszać swoich produktów, jak dawniej. Kiedyś każda nowa generacja przynosiła skok wydajności. Dziś liczą się nowe funkcje AI, generowania klatek, DLSS i inne. Legenda, która przez lata ulepszała nasze komputery, umiera Micron nie był tylko zwykłym producentem komponentów. To legenda, która miała na koncie mnóstwo świetnych produktów. Zdecydowanie najbardziej kultową był dysk Crucial MX500, czyli 2,5-calowa propozycja wykorzystująca interfejs SATA. W polskich sklepach archiwalne oferty wciąż mają świetne recenzje i tysiące opinii. Ten dysk był dostępny w wielu wersjach - 250 GB, 500 GB, 1 TB i niezależnie od pojemności był przede wszystkim stosunkowo niedrogi, szybki i niezawodny. W czasach, gdy dyski M.2 wykorzystujące PCIe jeszcze nie były standardem w komputerach, praktycznie każdy go kupował. Najczęściej jako dysk systemowy, aby komputer uruchamiał się szybciej. To era dysków HDD, które w tych czasach były znacznie popularniejsze niż SSD. Sam do dzisiaj mam w komputerze MX500 kupiony wiele lat temu. Dziś służy jako nośnik pomocniczy. Podobnie było z legendarnymi modułami pamięci operacyjnej DDR3 i DDR4 Crucial Balistix. Te pamięci też często trafiały do naszych komputerów. Nie można też zapomnieć o modułach SO-DIMM DDR3, DDR4 oraz DDR5 od Cruciala. To były jedne z najlepszych modułów RAM dla laptopów. Sztuczna inteligencja niestety jest ważniejsza i bardziej dochodowa niż zachowanie na rynku 29-letniej legendy. Koniec pewnej epoki. REKLAMA Więcej podobnych artykułów znajdziesz na Spider's Web: REKLAMA Albert Żurek 04.12.2025 13:45 Ładowanie..."
Technologie,Pierwsze Borsuki trafiły do polskich żołnierzy. Historyczny moment,https://spidersweb.pl/2025/12/pierwsze-borsuki-trafily-do-polskich-zolnierzy.html,"Thu, 04 Dec 2025 13:15:52 +0100","Ładowanie... Gdybyśmy mieli wskazać jeden z najbardziej wyczekiwanych programów modernizacyjnych w naszej armii, Nowy Pływający Bojowy Wóz Piechoty (NBPWP) Borsuk z pewnością znalazłby się na podium. Po latach prac badawczo-rozwojowych, testów na poligonach i negocjacji kontraktowych, maszyna wreszcie trafia do linii. Dziś w Hucie Stalowa Wola wicepremier i szef MON Władysław Kosiniak-Kamysz odebrał kluczyki do pierwszych 15 egzemplarzy seryjnych BWP Borsuk. Tym razem nie jest to tylko kolejna dostawa sprzętu. To symboliczna zmiana warty i skok technologiczny, który dzieli lata świetlne od tego, czym nasi żołnierze dysponowali do tej pory. Dodatkowo jest to nasza własna technologia wyprodukowana w Polsce. To pierwszy taki wóz w polskiej historii. REKLAMA Pierwsze WBP Borsuk w Wojsku Polskim Przekazana dziś transza 15 maszyn to efekt pierwszej umowy wykonawczej podpisanej z Agencją Uzbrojenia w marcu 2025 r. Opiewa ona na 6,57 mld zł i zakłada dostawę łącznie 111 Borsuków do 2029 r. Pojazdy, które dzisiaj trafiły do wojska dostarczono zgodnie z harmonogramem. BWP Borsuk Cykl produkcyjny jednego Borsuka, od zamówienia pierwszej śrubki do wyjazdu gotowej maszyny z hali, trwa około 24 miesięcy. To skomplikowany proces, ale machina ruszyła. Co ważne, te pierwsze sztuki nie trafią do magazynów, ale prosto do jednostek liniowych. Odbiorcą jest 15. Giżycka Brygada Zmechanizowana, wchodząca w skład 16. Dywizji Zmechanizowanej. To właśnie Zawiszacy będą przecierać szlaki, wdrażać procedury i szkolić kolejne załogi. Borsuk pływa i ma kły Aby zrozumieć, jak wielkim przełomem jest Borsuk, trzeba spojrzeć na to, co zastępuje. Przez ostatnie pół wieku kręgosłupem naszych wojsk zmechanizowanych był BWP-1. To konstrukcja, która pamięta czasy Leonida Breżniewa i Układu Warszawskiego. Już w momencie wprowadzania ich do Ludowego Wojska Polskiego w latach 70., w ZSRR uznano je za przestarzałe i wdrażano następcę w postaci BWP-2. My zostaliśmy z tym zabytkiem na dekady. W wojsku służy wciąż ponad 900 tych archaicznych pojazdów, które żołnierze często nazywają z gorzką ironią ""metalowymi trumnami"" ze względu na symboliczny poziom ochrony. BWP-1 i noktowizja albo termowizja? Hahahaha. BWP-1 i stabilizowane, skuteczne uzbrojenie? xDDDD Borsuk to zupełnie inna liga. Ważący 28 t kolos o długości 7,6 m i szerokości 3,4 m zapewnia załodze i desantowi bezpieczeństwo, o jakim w BWP-1 można było tylko pomarzyć. Napędza go potężny silnik Diesla MTU o mocy 720 koni mechanicznych. To pozwala rozpędzić maszynę do 65 km/h na drodze, ale prawdziwą magię Borsuk pokazuje tam, gdzie kończy się asfalt. Został zaprojektowany tak, by radzić sobie w najtrudniejszym terenie, co czyni go idealnym narzędziem dla brygady stacjonującej na Mazurach. To, co wyróżnia polskiego Borsuka na tle wielu zachodnich konkurentów, to zdolność pływania. Dla wojskowych strategów, patrzących na mapę Polski pociętą rzekami i jeziorami, był to wymóg kluczowy (i kontrowersyjny, bo wymuszający lżejszy pancerz). Inżynierowie z HSW dokonali jednak niemożliwego, łącząc wysoką odporność balistyczną z wypornością. Borsuk potrafi z marszu forsować szerokie przeszkody wodne. ZSSW-30 Zdalnie Sterowany System Wieżowy Jednak sam pancerz i mobilność to nie wszystko. Borsuk ma kły, i to bardzo ostre. Jego głównym orężem jest ZSSW-30 Zdalnie Sterowany System Wieżowy. To w 100 proc. polska myśl techniczna, opracowana przez konsorcjum HSW i WB Electronics. Wieża jest uzbrojona w amerykańską armatę automatyczną Bushmaster Mk 44S kalibru 30 mm, która potrafi zamienić lżej opancerzone cele w sito. Do tego dochodzi karabin maszynowy UKM-2000C i zintegrowane z wieżą wyrzutnie przeciwpancernych pocisków kierowanych Spike LR. Dzięki nim Borsuk nie musi uciekać przed czołgami, może podjąć z nimi walkę i wyjść z niej zwycięsko. Więcej na Spider's Web: Początek długiej drogi Dostarczenie pierwszych egzemplarzy to wielki sukces Polskiej Grupy Zbrojeniowej. Prezes Adam Leszkiewicz nie ukrywa, że ambicje sięgają dalej niż tylko wyposażenie Wojska Polskiego. Program SAFE może otworzyć Borsukowi drogę na rynki zagraniczne. BWP Borsuk REKLAMA Na razie jednak priorytetem jest nasycenie rodzimej armii. Potrzeby są gigantyczne, szacuje się, że Wojsko Polskie potrzebuje nawet 1200 wozów tego typu, by całkowicie wycofać wysłużone BWP-1. Pierwsza piętnastka to dopiero początek długiej drogi, ale w końcu, po 2014 r., kiedy to HSW podpisała umowę na opracowanie prototypu, i po premierze w 2017 r. w Kielcach, przeszliśmy od fazy powerpointa do realnego żelaza w jednostkach. Dla polskiej zbrojeniówki i bezpieczeństwa naszych granic to bez wątpienia jeden z najważniejszych dni w tym roku. REKLAMA Bogdan Stech 04.12.2025 13:15 Ładowanie..."
Technologie,Nowoczesna Mobilność Premium: Zapomnij o korkach i zmęczeniu. Poznaj Liv Allure E+,https://spidersweb.pl/2025/12/liv-allure-e-mobilnosc.html,"Thu, 04 Dec 2025 12:52:01 +0100","Ładowanie... Dość kompromisów. Odzyskaj Swój Czas i Przestrzeń Ile godzin w tygodniu tracisz na dojazdy? Korki, nerwowe poszukiwania miejsca parkingowego i w efekcie start pracy ze zmęczeniem. Tak samo z weekendowym relaksem – myśl o forsowaniu podjazdów zabija spontaniczne plany. Stop marnowaniu energii! Najwyższy czas zamienić codzienną logistykę w przyjemność. Wyobraź sobie dojazd na spotkanie jako okazję do złapania świeżego oddechu, bez żadnych ograniczeń. Liv, wiodąca marka rowerowa tworząca sprzęt dedykowany wyłącznie kobietom, redefiniuje miejską mobilność, wprowadzając nowy model Allure E+. To idealny rower elektryczny klasy premium dla kobiet szukających przemyślanego, bezpiecznego i przyjemnego sposobu poruszania się po mieście i poza nim. Łączy zaawansowaną technologię z wyrafinowanym designem, oferując równowagę między inteligentną funkcjonalnością a komfortem i zapewniając kobietom pewność oraz styl na każdej trasie. Stworzony dla Kobiet: Filozofia Marki Liv Marka Liv, założona w 2008 roku przez Bonnie Tu, narodziła się z rewolucyjnej idei: projektowania rowerów od podstaw z myślą o kobiecej anatomii i potrzebach, zamiast oferowania tylko pomniejszonych męskich ram. To podejście ""przez kobiety, dla kobiet, z kobietami"" gwarantuje, że każdy element Allure E+ jest dopasowany do jej ergonomii, komfortu i wyzwań codziennej mobilności Moc, Która Działa Sama: Inteligentny E+ System Tym, co definiuje doświadczenie jazdy na Allure E+, jest E+ System – inteligentne połączenie napędu, czujników i oprogramowania, które współpracują ze sobą w czasie rzeczywistym. To technologia, dzięki której zapominasz o wysiłku, a skupiasz się na przyjemności z jazdy. Smart Assist (Inteligentne Wspomaganie): Nie musisz wybierać trybów. System analizuje teren i siłę pedałowania w czasie rzeczywistym, automatycznie dopasowując moc silnika. Jazda jest naturalna, a Ty oszczędzasz baterię i energię. Nie musisz wybierać trybów. System analizuje teren i siłę pedałowania w czasie rzeczywistym, automatycznie dopasowując moc silnika. Jazda jest naturalna, a Ty oszczędzasz baterię i energię. Silnik SyncDrive Sport 2: Prawdziwe serce roweru, zapewniające natychmiastowe, mocne wspomaganie ( 75 Nm momentu obrotowego ). Ruszanie spod świateł, nawet z pełnymi sakwami, jest dynamiczne i prawie bezwysiłkowe. Prawdziwe serce roweru, zapewniające natychmiastowe, mocne wspomaganie ( ). Ruszanie spod świateł, nawet z pełnymi sakwami, jest dynamiczne i prawie bezwysiłkowe. Luksus Płynnych Przełożeń (Enviolo): Doświadczenie luksusu w jeździe miejskiej to także brak konieczności ""walki"" z przerzutkami. Technologia Premium: Radar Aegis Zapewniający Aktywne Bezpieczeństwo Allure E+ podnosi poprzeczkę bezpieczeństwa w rowerach miejskich dzięki technologii, którą znamy z segmentu motoryzacyjnego. Pakiet Aegis (dostępny w Allure E+ 0) to pionierski zestaw, który realnie zwiększa Twoją świadomość w ruchu miejskim: Radar Aegis: Monitoruje zagrożenia, których możesz nie widzieć. Wykrywa pojazdy zbliżające się z tyłu (nawet z odległości 120 m i ostrzega Cię za pomocą alertów wizualnych i dźwiękowych na wyświetlaczu. Monitoruje zagrożenia, których możesz nie widzieć. Wykrywa pojazdy zbliżające się z tyłu (nawet z odległości 120 m i ostrzega Cię za pomocą alertów wizualnych i dźwiękowych na wyświetlaczu. Aegis Tire Checker: System monitorowania ciśnienia w oponach w czasie rzeczywistym. Informuje Cię, jeśli ciśnienie osiągnie limity lub gwałtownie spadnie, zapobiegając niespodziewanym problemom. Ochrona Roweru (Antykradzieżowa i Zasilanie) E-Lock i Śledzenie: Aplikacja RideControl umożliwia zablokowanie wspomagania silnika kodem PIN. W przypadku próby nieautoryzowanego przemieszczenia roweru uruchamiany jest alarm. Integracja z siecią Apple Find My dla użytkowników urządzeń Apple) pozwala na łatwe śledzenie lokalizacji roweru. Aplikacja RideControl umożliwia zablokowanie wspomagania silnika kodem PIN. W przypadku próby nieautoryzowanego przemieszczenia roweru uruchamiany jest alarm. Integracja z siecią dla użytkowników urządzeń Apple) pozwala na łatwe śledzenie lokalizacji roweru. Fundament Zaufania – Bezpieczna Bateria: W rowerze tej klasy nie ma miejsca na kompromisy. Kluczowa jest tu przemyślana konstrukcja: bateria EnergyPak Smart (430 Wh) jest nie tylko elegancko zintegrowana z ramą, ale także chroniona przez zaawansowany system zarządzania (BMS), który monitoruje jej pracę. To połączenie inteligentnej budowy i wewnętrznych zabezpieczeń sprawia, że systemy elektryczne Liv spełniają lub przewyższają najbardziej rygorystyczne normy bezpieczeństwa, dając pewność, że system jest niezawodny i bezpieczny w użytkowaniu. Projektowanie dla Komfortu i Funkcjonalności Komfort w Allure E+ jest efektem holistycznego projektowania. Rama została zaprojektowana tak, by każda interakcja z rowerem była naturalna, a technologia działała na korzyść wygody. Rama Step-Through: Sercem roweru jest lekka rama aluminiowa o wygodnej, obniżonej konstrukcji . Umożliwia ona na swobodne wsiadanie i zsiadanie, niezależnie od stroju, co jest kluczowe w mieście. Sercem roweru jest lekka rama aluminiowa o wygodnej, . Umożliwia ona na swobodne wsiadanie i zsiadanie, niezależnie od stroju, co jest kluczowe w mieście. Integracja i Praktyczność: Akumulator EnergyPak Smart (430 Wh) jest dyskretnie wbudowany i wyjmowany. Rower posiada wbudowane oświetlenie, błotniki i bagażniki MIK (przedni i tylny) , gotowe na szybki montaż toreb, koszyków, a nawet fotelika dziecięcego. Akumulator EnergyPak Smart (430 Wh) jest dyskretnie wbudowany i wyjmowany. Rower posiada wbudowane oświetlenie, błotniki i , gotowe na szybki montaż toreb, koszyków, a nawet fotelika dziecięcego. Sztyca Regulowana (Dropper) – Pełna Stabilność: Rozwiązanie znane z MTB to game-changer w mieście. Jednym przyciskiem na kierownicy opuszczasz siodełko, pozwalając na postawienie obu stóp płasko na ziemi, co daje pełną stabilność i pewność przy postojach. Dla Kogo Stworzono Allure E+? Allure E+ został zaprojektowany dla nowoczesnej kobiety, która chce zamienić część podróży samochodem na rower. Jest gotowy do jazdy od razu – posiada pełen zestaw akcesoriów: błotniki, stopkę, zintegrowane oświetlenie oraz blokadę baterii ABUS. Kluczowym elementem wszechstronności są zintegrowane bagażniki MIK – przedni i tylny – dostępne w modelach E+ 0 i E+ 1. System MIK umożliwia szybki i stabilny montaż dedykowanych toreb, koszyków czy sakw. Tylny bagażnik jest również gotowy na bezpieczny montaż fotelika dziecięcego. Scenariusze Codziennego Użytku: Kobieta Biznesu: Mijasz korki, nie martwisz się o parking, a dzięki wspomaganiu Smart Assist docierasz na spotkanie świeża i pełna energii. Mijasz korki, nie martwisz się o parking, a dzięki docierasz na spotkanie świeża i pełna energii. Mama i Opiekunka: Logistyka miejska staje się prosta. Dzięki zintegrowanym bagażnikom MIK fotelik dziecięcy bezpiecznie zamontujesz na tylnym bagażniku. Co więcej, rama Allure E+ posiada dedykowane mocowanie do przyczepek rowerowych, dając Ci pełną swobodę w organizacji transportu. Silnik o mocy 75 Nm sprawia, że dodatkowy ciężar jest nieodczuwalny, a dzięki ramie step-through łatwo wsiadasz i zsiadasz, nawet przy pełnym obciążeniu. Logistyka miejska staje się prosta. Dzięki fotelik dziecięcy bezpiecznie zamontujesz na tylnym bagażniku. Co więcej, rama Allure E+ posiada dedykowane mocowanie do przyczepek rowerowych, dając Ci pełną swobodę w organizacji transportu. Silnik o mocy 75 Nm sprawia, że dodatkowy ciężar jest nieodczuwalny, a dzięki ramie step-through łatwo wsiadasz i zsiadasz, nawet przy pełnym obciążeniu. Nowa Rowerzystka: Jeśli przesiadasz się z samochodu, Allure E+ usuwa wszystkie bariery. Tryb Smart Assist automatycznie dobiera moc, a system automatycznego napędu (w E+ 0) dba o utrzymanie stałego rytmu. Sztyca regulowana daje pewność na postojach , a Radar Aegis buduje zaufanie w ruchu miejskim. Jeśli przesiadasz się z samochodu, Allure E+ usuwa wszystkie bariery. Tryb Smart Assist automatycznie dobiera moc, a system automatycznego napędu (w E+ 0) dba o utrzymanie stałego rytmu. , a Radar Aegis buduje zaufanie w ruchu miejskim. Weekendowa Odkrywczyni: Planujesz dłuższą wycieczkę za miasto? Jeśli zajdzie taka potrzeba, system jest kompatybilny z opcjonalnym extenderem zasięgu (200 Wh), który pozwoli Ci jechać dalej niż kiedykolwiek. Wybierz Swój Model: Pełny Pakiet lub Możliwość Rozbudowy W Polsce seria Allure E+ dostępna jest w dwóch wersjach: Allure E+ 0 (Model Flagowy): To pełny pakiet technologii. Wyposażony we wszystko: kompletny system bezpieczeństwa Aegis (Radar + Tire Checker) oraz rewolucyjną, automatyczną zmianę przełożeń Enviolo Automatic. To pełny pakiet technologii. Wyposażony we wszystko: kompletny system bezpieczeństwa (Radar + Tire Checker) oraz rewolucyjną, zmianę przełożeń Enviolo Automatic. Allure E+ 1: Oferuje tę samą doskonałą ramę, mocny silnik oraz podstawowe funkcje bezpieczeństwa (E-Lock, Find My). Jest kompatybilny z pakietem Aegis i wyposażony w manualny, bezstopniowy napęd Enviolo Manual. Twoja Nowa Definicja Stylu Liv Allure E+ to coś więcej niż rower elektryczny dla kobiet. To stylowe, komfortowe i bezpieczne narzędzie do odzyskania kontroli nad swoim czasem i przestrzenią. Zaprojektowany, by ułatwiać codzienne dojazdy i inspirować do weekendowych odkryć, Allure E+ jest odpowiedzią na potrzeby nowoczesnej, aktywnej kobiety i najpełniejszym wyrazem filozofii Liv. To nowoczesna mobilność napędzana E+ System – inteligentnym sercem, które łączy moc, technologię i styl w jedno spójne doświadczenie. Nie wierz nam na słowo. Przekonaj się sama, co to znaczy ""Cruise in Style"". Spiders Web 04.12.2025 12:52 Lokowanie produktu : Giant Polska Ładowanie..."
Technologie,Powiększyli strefę ciszy w pociągu. Pasażerowie zdziwieni,https://spidersweb.pl/2025/12/powiekszyli-strefe-ciszy-w-pociagu-pasazerowie-zdziwieni.html,"Thu, 04 Dec 2025 12:39:49 +0100","Ładowanie... Jest głośno. Z hałasem mierzymy się na wiele sposobów. Czasami przeszkadzają imprezowicze, niektórzy nie mogą spać przez głośne pędzące auta, inni skarżą się na dźwięk urządzeń pracujących non stop, bez przerwy, nie dając szans na chwilę wytchnienia. Spokoju nie ma poza miastem – jak nie maszyny rolnicze, to przelatujące nad głowami samoloty. Albo quady. REKLAMA Z hałasem walczy się trudno. Można kupić zatyczki, specjalne słuchawki. Albo wchodzić do budek. O problemie robi się coraz głośniej, więc niektóre sklepy wprowadzają strefy ciszy. Przez większą część dnia możemy być atakowani komunikatami, reklamami i głośną muzyką, ale wydzielona zostaje przestrzeń, kiedy dźwięków jest mniej. Przez godzinę robi się ciszej. Sklepy tłumaczą, że tak chcą pomóc osobom szczególnie wrażliwym na dźwięki. Oni mają wyjątkowo trudno w głośnej przestrzeni. Ale przecież hałas męczy wielu. Czy normą nie powinien być spokój? Czy cisza musi być luksusem, wyjątkiem od reguły? Tak nierzadko dzisiaj właśnie jest. W pociągu strefa ciszy to raptem kilka wolnych miejsc. Trzeba pospieszyć się, żeby wykupić miejsce w przedziale, gdzie głośne rozmowy, puszczanie muzyki i tym podobne hałasy są nie tylko niemile widziane, ale po prostu zabronione. W pozostałej części składu wyświetlane są komunikaty, by zachowywać się tak, aby nie przeszkadzać innym podróżnym, ale o poradach prędko się zapomina. A to gra tablet, a to ktoś opisuje ostatnie zdarzenia ze swojego życia przez telefon. Zdarza mi się jeździć PKS-ami. Są specyficzne, bo jeżdżą według własnego rozkładu. Niby autobus powinien odjeżdżać z mojego przystanku o 14:07, ale zdarza mu się przyjechać o 14:03. Trzeba być czujnym, przewidywalnym, nigdy nie wiadomo, o której się zjawi. Paradoksalnie w środku chaosu nie ma, chociaż prawie zawsze autobus wypchany jest po brzegi i zajmujemy ostatnie wolne miejsca. Osób jedzie dużo, ale w środku prawie że cisza. Tylko ci siedzący bliżej słyszą muzykę z radia, która nie gra głośno – kierowca woli się nie rozpraszać. Zdziwiło mnie, że PKS w porównaniu do innych środków transportu jest tak cichy. Może akurat ten. Może to specyfika tej trasy, pory dnia. W niedzielne popołudnia jeszcze ludzie odpoczywają, korzystają z resztek weekendu. Trzeba w spokoju zebrać siły przed nachodzącym tygodniem. Zdarzało mi się jednak jeździć o tej porze pociągiem i tam jest jakby… głośniej. Znacząco głośniej. Nie mam na to twardych dowodów w postaci pomiarów, ale w pociągu na krótkiej trasie panuje bardziej luźna atmosfera, swobodna. W autobusie jesteśmy bardziej ściśnięci i dlatego mam hipotezę: właśnie to powoduje, że jest większa odpowiedzialność za siebie i innych. Wszyscy się widzą, więc lepiej sobie nawzajem nie przeszkadzać. A pociąg się ciągnie, nie zawsze zza wysokich foteli wystają głowy, więc łatwiej zapomnieć, że nie jesteśmy sami. To tylko szalone podejrzenie, ale mam wrażenie, że coś w tym może być. Portal trójmiasto.pl opisuje, że w niektórych pociągach Polregio kursujących w regionie całe przedziały zostały oznaczone jako ""strefa ciszy"". Po co w dostarczanych wagonach EZT Impuls dla Polregio (i SKM) wszędzie naklejają informacje, że całe te wagony to ""strefa ciszy"" (naklejki na całej długości składów)? Doszło do takiego absurdu, że ""strefa ciszy"" jest nawet przy stoliku dziecięcym z planszówką (wymalowaną grą na stoliku) i kostką do gry (supermiejsce dla dzieci, chwalę takie inicjatywy jak ten kącik dziecięcy) - no ale grać szeptem te dzieci chyba nie będą – zauważył czytelnik. Urząd Marszałkowski, organizator przewozów, przyznał, że pomysł inspirowany jest rozwiązaniami, które coraz częściej pojawiają się w miejscach publicznych. Chodzi o stworzenie ""spokojniejszego otoczenia dla osób wrażliwych na hałas, w tym pasażerów w spektrum autyzmu, osób neuroatypowych oraz tych, którzy po prostu potrzebują wyciszenia w trakcie podróży"". Dlaczego strefa ciszy jest jednak bardzo pojemna, a nie ograniczona do kilku konkretnych miejsc, jak w przypadku pociągów PKP Intercity? Powód jest prozaiczny – akurat w tym typie wagonów nie da oddzielić strefy drzwiami ani innymi barierami. Dlatego stosujemy oznakowanie widoczne w większej części członu, aby pasażerowie mogli łatwo zorientować się, że w tej strefie obowiązują zasady ograniczania hałasu. Taki sposób oznaczenia pomaga zachować spójność komunikacji i sprzyja utrzymaniu spokojniejszych warunków akustycznych w przestrzeni, która nie ma naturalnych barier - wyjaśnia portalowi Michał Piotrowski, rzecznik UM. Zaskoczył mnie fakt, że komuś może rozciągnięta strefa ciszy przeszkadzać Czy faktycznie takim absurdem jest to, że dzieci w strefie zabawy mają krzyczeć, wierzgać się, płakać albo głośno wyrażać radość? To tylko pokazuje, jak hałas mocno zakorzenił się w naszej codzienności. Logiczne, że na lotnisku ma być głośno – dlatego nagle podróżni są zdziwieni, że brakuje komunikatów, które próbują przebić się przez rozmowy podróżnych, muzykę i dźwięki ciągniętych walizek. Cisza w pociągu jest podejrzana. Jest wręcz absurdem. Jak to? To dziecko nie ma prawa krzyczeć tam, gdzie się bawi? To przecież normalne! I tym samym zapomina się, że nadmiar dźwięków może przeszkadzać nie tylko dorosłym. To wręcz niepokojące, że ciszę postrzega się jako coś wyjątkowego, ograniczonego do małej, ciasnej i wąskiej przestrzeni. Powinno być odwrotnie. Dlatego inicjatywa w pomorskich pociągach Polregio jest szansą na zmianę proporcji, podobnie jak sugestia krakowskich radnych, aby bardziej stanowczo zwalczać źródła niepotrzebnego dźwięku. Chcą, żeby w pojazdach komunikacji miejskiej nie można było słuchać głośno muzyki ani prowadzić rozmów z włączonym głośnikiem, co czasami w autobusach i tramwajach przecież się zdarza. REKLAMA Rzecz jasna nie nawołuję do przejścia ze skrajności w skrajność Sam nie chciałbym, aby nagle rozmowa w pojeździe transportu publicznego postrzegana była jako coś gorszącego. Nie chodzi o to, aby zwykłe kaszlnięcie sprawiało, że ludzie zabijają wzrokiem, a kierowca zwalnia i zastanawia się, czy już należy wyprosić awanturującego się delikwenta, czy ten jednak zrozumie winę i zamilknie. Rozszerzenie stref ciszy nie oznacza przecież całkowitego wyciszenia. To raczej apel, aby zrozumieć i pamiętać, że nie jest się samemu i obok są też inni. REKLAMA Adam Bednarek 04.12.2025 12:39 Ładowanie..."
Technologie,Mamy to. Tekst Rafała Pikuły ze Spider's Web+ nominowany do nagrody Grand Press 2025,https://spidersweb.pl/2025/12/grand-press-2025-spiders-web-rafal-pikula.html,"Thu, 04 Dec 2025 11:40:56 +0100","Ładowanie... Rafał Pikuła, autor Magazynu Spider’s Web+, znalazł się w gronie siedmiu nominowanych do nagrody Grand Press 2025 w kategorii Publicystyka. Jury wyróżniło artykuł ""Musk jak król absolutny, a ty jak pańszczyźniany chłop. Witamy w nowym średniowieczu"" - tekst pisany wspólnie z Markiem Szymaniakiem, który wywołał debatę o kierunku, w jakim zmienia się świat technologii rządzony przez technofeudalistów. REKLAMA Rafał Pikuła z nominacją do Grand Press 2025. Tekst o technofeudalizmie doceniony przez jury Obok Pikuły nominowano również teksty autorstwa Jakuba Janiszewskiego, Łukasza Wójcika i Rafała Kalukina z ""Polityki"", Dariusza Kubika z ""Czarno na białym"" TVN 24+, Michała Okońskiego z ""Tygodnika Powszechnego"" i Alicji Turczyk z ""Pisma. Magazynu Opinii"". Łącznie w tej kategorii zgłoszono siedem materiałów, a zwycięzców poznamy 14 grudnia podczas gali 29. edycji konkursu Grand Press, transmitowanej przez TVN 24 i Fundację Grand Press. Artykuł Rafała Pikuły, opublikowany w Spider’s Web+ w marcu 2025 r., to publicystyczna opowieść o ""technofeudalizmie"" - świecie, w którym wielkie platformy technologiczne przejmują rolę nowych feudałów, a użytkownicy internetu stają się cyfrowymi chłopami oddającymi swoją uwagę, dane i twórczość na rzecz właścicieli platform. Tekst jest jednocześnie analizą, ostrzeżeniem i opowieścią o zmianie cywilizacyjnej. Autor, korzystając z rozmów z ekspertami oraz licznych źródeł, opisuje, jak - jego zdaniem - kapitalizm przekształca się dziś w system bardziej feudalny niż rynkowy. Nominacja Pikuły to kolejny dowód na pozycję Magazynu Spider’s Web+ w branży medialnej. W poprzednich latach redakcja zdobywała już nominacje za cykl ""CD Projekt. Niekoloryzowane"" (2021) czy za serię ""Zły wpływ"" (2022), a sam magazyn Spider’s Web+ stawał w jednym szeregu z takimi markami jak TVN 24, Wirtualna Polska, Polsat News czy Polityka. Teraz w tym gronie pojawia się także publicystyka Rafała Pikuły. Rafał Pikuła dwa lata temu objął stanowisko redaktora prowadzącego Magazynu Spider’s Web+, dołączając do redakcji po latach pracy m.in. w ""Gazecie Wyborczej"", gdzie zajmował się tematyką nowych mediów i cyfrowej transformacji. Wcześniej publikował również w Onecie, Newonce oraz tygodnikach ""Przegląd"", ""Polityka"" i ""Newsweek Polska"". Od momentu objęcia funkcji Pikuła rozwija magazyn, proponując nowe formaty i współtworząc treści także dla działów Tech, Nauka oraz audio i wideo. REKLAMA Rafał Pikuła dwukrotnie był nominowany do Nagrody Press Clubu w kategorii dziennikarstwo ekonomiczne. W 2024 roku za cykl publikacji na temat wpływu nowoczesnych technologii na finanse osobiste (""Jesteśmy pokoleniem „pod aplikacje”. Mają robić za nas wszystko""; ""Między kradzieżą a inspiracją. Tak wielkie firmy wyciągają jakościowe dane""; ""Nie mamy pani konta i co nam pani zrobi? Cyfrowa własność nie istnieje"") w Magazynie Spider’s Web+ oraz w 2023 roku za ""Nie kupuj tego!"". Deinfluencerzy zdobywają sieć, ale czy można im ufać?"" w ""Gazecie Wyborczej"". Z kolei w 2024 roku najwyższą notę jury Nagrody Press Clubu w kategorii dziennikarstwo ekonomiczne otzymał Marek Szymaniak za publikację Kup teraz, zapłać później. Odroczone płatności biją rekordy popularności, lecz ten zakupowy raj bywa bagnem w magazynie Spider’s Web+ Ogłoszenie zwycięzców i wręczenie nagród Grand Press odbędzie się 14 grudnia o godz. 20. Gala będzie transmitowana przez TVN 24 oraz na profilu Fundacji Grand Press na Facebooku. REKLAMA Malwina Kuśmierek 04.12.2025 11:40 Ładowanie..."
Technologie,Teleportowali informacje za pomocą światła. Pierwszy raz w historii,https://spidersweb.pl/2025/12/teleportowali-informacje-za-pomoca-swiatla.html,"Thu, 04 Dec 2025 11:11:25 +0100","Ładowanie... Każdego dnia logujesz się do sieci, wysyłasz wiadomości na WhatsAppie czy sprawdzasz stan konta. Czujesz się bezpiecznie, bo widzisz ikonkę kłódki przy adresie strony. Prawda jest jednak brutalna: nasze obecne metody szyfrowania to wyścig zbrojeń, w którym to przestępcy zaczynają zyskiwać przewagę, zwłaszcza gdy do gry wchodzi sztuczna inteligencja. AI potrafi analizować luki w zabezpieczeniach szybciej niż jakikolwiek człowiek. Odpowiedzią na to zagrożenie ma być internet kwantowy, sieć tak bezpieczna, że każda próba podsłuchu kończy się natychmiastowym zniszczeniem przesyłanej wiadomości. REKLAMA Budowa kwantowego internetu to nie jest jednak kwestia pociągnięcia nowych kabli. To walka z fundamentalnymi prawami fizyki. Jednym z największych wyzwań inżynieryjnych jest stworzenie tzw. repeatera kwantowego (wzmacniaka sygnału), który pozwoliłby przesyłać te ultra-delikatne dane na duże odległości bez ich utraty. Zespół z Instytutu Optyki Półprzewodników i Interfejsów Funkcjonalnych (IHFG) Uniwersytetu w Stuttgarcie poczynił właśnie znaczne postępy na drodze do stworzenia takiego repeatera kwantowego. Wyniki ich badań opublikowano w czasopiśmie Nature Communications. Niemiecki przełom w świecie kwantów Po raz pierwszy na świecie udało nam się przesłać informację kwantową między fotonami pochodzącymi z dwóch różnych kropek kwantowych – mówi prof. Peter Michler, kierownik IHFG i zastępca rzecznika projektu badawczego Quantenrepeater.Net (QR.N). Aby zrozumieć, dlaczego to takie ważne, warto przyjrzeć się, jak działa komunikacja. Niezależnie od tego, czy ktoś wysyła wiadomość na Messegnerze, czy przesyła strumieniowo wideo, dane zawsze opierają się na zerach i jedynkach. Komunikacja kwantowa opiera się na podobnej idei, ale nośnikami informacji są pojedyncze fotony. Zero lub jedynka są kodowane poprzez kierunek polaryzacji fotonu (tj. ich orientację w kierunku poziomym i pionowym lub superpozycję obu stanów). Ponieważ fotony zachowują się zgodnie z mechaniką kwantową, ich polaryzacji nie można zmierzyć bez pozostawienia wykrywalnych śladów. Każda próba przechwycenia wiadomości zostałaby ujawniona. Tak działa kwantowy internet Kolejnym istotnym problemem jest kompatybilność z dzisiejszą infrastrukturą internetową. Przystępny cenowo internet kwantowy opierałby się na tych samych światłowodach, co obecnie. Jednak światło przemieszczające się przez światłowód może być przesyłane tylko na ograniczone odległości. Konwencjonalne sygnały są odświeżane co około 50 km za pomocą wzmacniacza optycznego. Informacji kwantowej nie da się wzmocnić ani skopiować, co oznacza, że ​​to rozwiązanie nie będzie działać. Zamiast tego fizyka kwantowa umożliwia przesyłanie informacji z jednego fotonu do drugiego. Zjawisko to nazywa się teleportacją kwantową. Aby wykorzystać potencjał teleportacji kwantowej, naukowcy projektują kwantowe repeatery, które mogą odnawiać informacje kwantowe, zanim znikną w światłowodzie. Te repeatery pełniłyby funkcję niezbędnych węzłów w kwantowym internecie. Ich stworzenie było trudne. Teleportacja wymaga, aby fotony miały niemal identyczne właściwości, takie jak synchronizacja i kolor. Już wytworzenie takich fotonów jest wyzwaniem, ponieważ pochodzą one z różnych źródeł. Jednak w ramach projektu QR.N zespół opracował półprzewodnikowe źródła światła, które emitują fotony ściśle do siebie dopasowane. Umożliwia to generowanie niemal identycznych fotonów w dwóch różnych miejscach. Więcej na Spider's Web: Teleportacja informacji Na Uniwersytecie w Stuttgarcie badaczom udało się z powodzeniem teleportować stan polaryzacji fotonu z jednej kropki kwantowej do fotonu generowanego przez drugą kropkę kwantową. Jedna kropka emituje pojedynczy foton, a druga generuje splątaną parę fotonów. Splątanie oznacza, że ​​oba fotony mają jeden stan kwantowy, nawet gdy są fizycznie rozdzielone. Jeden foton z pary przemieszcza się do drugiej kropki kwantowej i oddziałuje z jej fotonem. Gdy oba fotony się nakładają, ich superpozycja przekazuje informację z pierwotnego fotonu do odległego partnera splątanej pary. Kluczowym elementem tego osiągnięcia było zastosowanie kwantowych konwerterów częstotliwości, czyli urządzeń, które korygują niewielkie niedopasowania częstotliwości między fotonami. REKLAMA Przesyłanie informacji kwantowej między fotonami z różnych kropek kwantowych to kluczowy krok w kierunku pokonywania większych odległości – wyjaśnia Michler. W tym eksperymencie dwie kropki kwantowe połączono światłowodem o długości około 10 m. Ale pracujemy nad osiągnięciem znacznie większych odległości – mówi Tim Strobel, naukowiec z IHFG i główny autor badania. Wcześniejsze badania wykazały już, że splątanie fotonów kropek kwantowych może przetrwać transmisję na odległość 36 km przez centrum Stuttgartu. REKLAMA Bogdan Stech 04.12.2025 11:11 Ładowanie..."
Technologie,Revolut obroni przed złodziejami. Chcę to w moim banku,https://spidersweb.pl/2025/12/revolut-tryb-uliczny-kieszonkowcy.html,"Thu, 04 Dec 2025 10:28:54 +0100","Ładowanie... Dawniej niektórzy wręcz pomagali kieszonkowcom, nosząc w portfelu czy etui telefonu karteczkę z kodem PIN. Kiedy więc złodziej wykradał sakiewkę albo urządzenie, czuł się jak obdarowany niespodziewanym prezentem. Z czasem ludzie zaczęli zwracać uwagę na swoją przychylność, a i zabezpieczenia wzrosły. Transakcje można potwierdzać nie tylko PIN-em, ale też odciskiem palca albo selfie. Kieszonkowcy mają trudniej, choć nie jest to bariera nie do przekroczenia. Niektórzy groźbami wymuszają odblokowanie telefonu. Zjawisko doczekało się nawet własnej nazwy: transfer mugging. To właśnie takim akcjom zapobiegać ma nowa funkcja Revolut. REKLAMA ""Panie złodzieju, nic nie poradzę – aplikacja nie pozwala"" Revolut wprowadza tryb uliczny. W aplikacji użytkownicy mogą wyznaczyć bezpieczne, zaufane miejsca. W pozostałych, potencjalnie ryzykownych, transakcje ponad limit trzeba będzie dodatkowo potwierdzać. Na dodatek realizacja opóźniona zostanie o godzinę, tak by w razie czego ofiara miała czas na reakcję. Tryb uliczny jest domyślnie wyłączony. Po włączeniu tej funkcji możesz ustawić zaufane lokalizacje. Poza nimi będziesz musiał poczekać godzinę i przejść kontrolę biometryczną, zanim przelew zostanie zrealizowany. Oznacza to, że w razie kradzieży telefonu i zabrania go poza zaufaną lokalizację, konto jest chronione, aby nikt inny nie mógł z niego korzystać ani wysłać z niego pieniędzy – wyjaśnia Revolut w swoim dziale pomocy. Aby aktywować tryb uliczny w aplikacji Revolut: Stuknij znajdującą się w lewym górnym rogu ekranu ikonę swojego profilu. Wybierz Papiery wartościowe, Ochronę majątku i Przelewy Włącz przełącznik Trybu ulicznego Postępuj zgodnie z instrukcjami, aby włączyć ochronę w oparciu o lokalizację i ustawić Wiarygodne lokalizacje. Nie ma limitu co do liczby zaufanych lokalizacji, które możesz mieć jednocześnie. Jak opisuje Revolut, po włączeniu trybu ulicznego natychmiastowe usługi, takie jak WERO, Pix, Bizum, Blik i iDEAL, zostaną odrzucone, jeśli przekroczą ustawiony limit i zostaną zainicjowane poza zaufaną lokalizacją. Pomysłodawcy zaznaczają, że tryb uliczny to ""opcjonalna funkcja bezpieczeństwa, która nie gwarantuje jednak pełnej ochrony"". Warto o tym pamiętać. Skoro jednak można rzucić przestępcom dodatkowe kłody pod nogi, to szkoda nie skorzystać z okazji. Nie zaszkodzi, a kto wie – być może pomoże. REKLAMA Cyberbezpieczeństwo? Uważaj na to: REKLAMA Adam Bednarek 04.12.2025 10:28 Ładowanie..."
Technologie,Cofnął Apple'a do epoki Windowsa Visty i odszedł do konkurencji. Może to i dobrze,https://spidersweb.pl/2025/12/tworca-liquid-glass-opuszcza-apple.html,"Thu, 04 Dec 2025 09:45:36 +0100","Ładowanie... Apple może i trzęsie rynkiem smartfonów, ale nie da się ukryć, że za kulisami trzęsie się w Cupertino. Zaledwie dwa tygodnie temu z Apple'em pożegnał się ojciec iPhone'a Air, Abidur Chowdhury, a teraz firma traci kolejną kluczową postać. Alan Dye - szef projektowania interfejsów i twórca Liquid Glass - odchodzi do Meta Platforms, gdzie ma pokierować nowo powołanym studiem projektowym. REKLAMA Meta przejmuje twórcę Liquid Glass. To bolesny cios dla Apple'a Informacje o odejściu Dye'a potwierdził Bloomberg oraz sam Apple. Projektant był jedną z najbardziej rozpoznawalnych postaci we współczesnym dziale designu, a po odejściu Jony'ego Ive'a to właśnie na jego barkach spoczęła odpowiedzialność za kierunek wizualny systemów operacyjnych, aplikacji i nowych kategorii sprzętu. Dye miał poinformować Apple'a o decyzji w tym tygodniu, choć najwyższe kierownictwo od pewnego czasu było przygotowane na taki scenariusz. Meta ściąga Dye'a do siebie w ramach dużego wzmocnienia zespołu odpowiedzialnego za hardware, interfejsy i integrację AI. Dye obejmie stanowisko szefa wzornictwa i będzie raportować bezpośrednio do Andrew Boswortha, dyrektora ds. technologicznych Mety, kierującego działem Reality Labs. To tam powstają inteligentne okulary, zestawy VR oraz kolejne urządzenia, które Meta chce budować z myślą o AI jako sposobie na interakcję człowieka z maszyną. Przejście Dye'a do Mety nie jest jednak ruchem personalnym o standardowej skali. Otwiera bowiem nowy rozdział dla firmy Zuckerberga, która od lat inwestuje w hardware, ale dopiero teraz zaczyna przejmować talenty, które wcześniej uchodziły za ""nietykalne"" i ściśle związane z Apple. Razem z Dyem do Mety przechodzi też Billy Sorrentino, wieloletni zastępca Alana, pełniący funkcję starszego dyrektora w zespole projektowym Apple. Liquid Glass w iOS 26 Dział projektowy Apple'a marnieje w oczach W Cupertino trwa tymczasem przebudowa działu odpowiedzialnego za design. Dye, związany z firmą od 2015 roku, dokończył nadzór nad interfejsem Vision Pro, przygotował grunt pod nowy wygląd systemów operacyjnych oraz uczestniczył w projektowaniu Apple Watcha i iPhone'a X. Teraz jego obowiązki przejmie Stephen Lemay, projektant pracujący w Apple od 1999 roku. Tim Cook podkreślił w oświadczeniu dla prasy, że Lemay ""ustawia poprzeczkę niezwykle wysoko i jest uosobieniem kultury współpracy i kreatywności"". Zmiany w zespole projektowym to tylko element większej układanki zwanej ""odejścia z Apple'a"". Ostatnio firmę opuścił wieloletni dyrektor operacyjny Jeff Williams, wcześniej odszedł Dan Riccio, a niedawno rezygnację ogłosił szef działu AI, John Giannandrea. Jesienią z Apple wycofał się również Tang Tan, jeden z najważniejszych projektantów sprzętowych. Według źródeł Bloomberga kolejni liderzy - w tym Johny Srouji czy Lisa Jackson - również rozważają przyszłość poza Apple. Trudno więc ignorować rosnącą presję na firmę, która po odejściu Jony'ego Ive'a wciąż szuka stabilnej tożsamości projektowej. Dyrektor generalny Apple'a, Tim Cook, próbuje uspokajać sytuację, podkreślając w oficjalnym oświadczeniu ""wyjątkowość obecnego zespołu"" i fakt, że nowy szef designu interfejsów, Stephen Lemay, pracował nad każdym kluczowym produktem Apple'a od 1999 roku. Nie zmienia to jednak brutalnej rzeczywistości, z jaką przychodzi się mierzyć koncernowi: Apple właśnie stracił jednego z najważniejszych projektantów epoki Tima Cooka - i to w momencie, gdy Meta przyspiesza prace nad własnym ekosystemem urządzeń wyposażonych w sztuczną inteligencję. To ruch, który zmieni układ sił w Dolinie Krzemowej bardziej, niż Apple chciałby przyznać. REKLAMA Więcej na temat Apple'a: REKLAMA Malwina Kuśmierek 04.12.2025 09:45 Ładowanie..."
Technologie,Google zajrzał do zbiorowej świadomości Polaków. Cudowny chaos,https://spidersweb.pl/2025/12/czego-polacy-szukali-w-google-w-2025-roku.html,"Thu, 04 Dec 2025 09:00:00 +0100","Ładowanie... Grudzień to czas podsumowań, a wśród nich jedno, które co roku pozwala nam zajrzeć w zbiorową świadomość użytkowników internetu. Google Polska udostępniło właśnie „Rok w wyszukiwarce 2025”, czyli zestawienie haseł, które najmocniej przyciągały uwagę Polaków. I jak zawsze – jest tu wszystko: od wielkiej polityki, przez filmy i seriale, aż po pytania, które trudno byłoby wymyślić nawet najbardziej kreatywnemu copywriterowi. REKLAMA Wybory, Labubu i Heweliusz. Czego szukaliśmy w Google w 2025 roku? Na podium haseł najdynamiczniej rosnących w popularności znalazły się trzy słowa, które dobrze streszczają polski rok 2025: wybory prezydenckie, tajemnicze dla wielu Labubu oraz wyniki wyborów. Dopiero za tym polityczno-popkulturowym TOP5 pojawia się Heweliusz - serial Netflixa opisujący zatonięcie polskiego promu - oraz nazwiska, które nie schodziły z czołówek: zmarłej aktorki kabaretowej Joanny Kołaczkowskiej, nowego prezydent Polski czy zabitego aktywisty amerykańskiej prawicy Charliego Kirka. Hasła zyskujące na popularności - najczęściej wyszukiwane przez Polaków w Google w 2025 roku: Wybory prezydenckie Labubu Wyniki wyborów Heweliusz Joanna Kołaczkowska Karol Nawrocki Charlie Kirk Robert Prevost Iran Papież Franciszek Kogo szukaliśmy? Politycy, artyści i twórcy internetowi Lista najczęściej wyszukiwanych ludzi to dowód na to, że w 2025 roku najbardziej interesowały nas postacie z walczące w wyborach prezydenckich. Poza kandydatami szukaliśmy także Roberta Prevosta - nowego papieża, Justyny Steczkowskiej - reprezentantki Polski na Eurowizji oraz Jana Urbana - obecnego selekcjonera reprezentacji Polski w piłce nożnej. Najczęściej wyszukiwane hasła w kategorii ""Ludzie"" w polskim Google w 2025 roku: Karol Nawrocki Robert Prevost Rafał Trzaskowski Justyna Steczkowska Grzegorz Braun Maciej Maciak Adrian Zandberg Joanna Senyszyn Krzysztof Stanowski Jan Urban W osobnym zestawieniu Google wymienia również tych, których w tym roku pożegnaliśmy. Najczęściej wyszukiwaną osobą była aktorka Joanna Kołaczkowska, a dalej m.in. Charlie Kirk, papież Franciszek oraz legendarny muzyk Ozzy Osbourne. Najczęściej wyszukiwane hasła w kategorii ""Ludzie, których pożegnaliśmy"" w polskim Google w 2025 roku: Joanna Kołaczkowska Charlie Kirk Papież Franciszek Ozzy Osbourne Diogo Jota Katarzyna Stoparczyk DJ Hazel Tomasz Jakubiak Sonia Szklanowska Barbara Skrzypek Czytaj też: Tego szukaliśmy w Google w 2024 roku. Oto polski rok w wyszukiwarce Co to jest Labubu i dlaczego kosztuje tyle F16? W 2025 roku Polacy wyjątkowo często pytali Google o... ceny. I tu nie ma nudy: na pierwszym miejscu w kategorii ""Ile kosztuje…?"" znalazł się F16, dalej Labubu, a tuż obok nich - zestaw Minecraft w McDonald’s i klasyczny burger Drwala. W zestawieniu znalazły się też produkty, które od lat budzą emocje, jak 100 g złota czy - nieco bliższe codzienności - przegląd auta. Najczęściej wyszukiwane hasła w kategorii ""Ile kosztuje?"" w polskim Google w 2025 roku: F16 Labubu zestaw Minecraft w McDonald's burger Drwala 100 g złota przegląd auta iPhone 17 bilet na koncert Pitbulla Wojanek szczepionka na krztusiec Labubu pojawia się również w kategorii ""Co to…?"", co oznacza, że nie tylko chcieliśmy wiedzieć, ile kosztuje, ale w ogóle czym jest. Tu Polacy szukali też wyjaśnień takich pojęć jak snus, polucja, late poll czy KPO. Najczęściej wyszukiwane hasła w kategorii ""Co to...?"" w polskim Google w 2025 roku: snus Szon Patrol polucja wotum zaufania late poll Labubu KPO za Święto 11 listopada ablacja 67 ""Co robi papież?"" i inne pytania dnia codziennego Hasła z kategorii ""Co robi...?” to coroczny festiwal ludzkiej ciekawości - czasem poważnej, czasem zaskakującej. W 2025 roku na pierwszym miejscu znalazło się pytanie: ""Co robi papież?"". Dalej wybijały się wyszukiwania dotyczące życia publicznego, popkultury i nowych mediów, m.in. ""Co robi żona Karola Nawrockiego?"", ""Co robi Will Smith w Polsce?"" czy ""Co robi mąż zaufania?"". Interesowało nas także jak zrobić ""dobrą kiełbasę"" czy ""tynk mozaikowy"", aktywnie szukaliśmy ""jak zmienić miejsce głosowania"" oraz ""gdzie pasikonik ma uszy"". Galeria: 5 zdjęć Rok w wyszukiwarce Google 2025 - jakie frazy wyszukiwali Polacy? 1 / 5 Heweliusz, Squid Game i inne ekranowe hity Wśród najpopularniejszych filmów dominowały tytuły różne gatunkowo, ale łączone dużą kampanią i głośnym odbiorem. Na pierwszym miejscu znalazł się Dom dobry, potem Konklawe oraz długo wyczekiwany film Minecraft. TOP5 zamknęły Druga Furioza i Bridget Jones: Szalejąc za facetem. W serialach królował wspomniany już Heweliusz, za nim Squid Game, a dalej Wzgórze psów, 1670 i Dojrzewanie. Lista pokazuje, że oglądaliśmy mieszankę lokalnych produkcji i globalnych hitów. Najczęściej wyszukiwane hasła w kategorii ""Filmy"" w polskim Google w 2025 roku: Dom dobry Konklawe Minecraft Druga Furioza Bridget Jones: Szalejąc za facetem Nosferatu Frankenstein Babygirl Thunderbolts Obecność 4: Ostatnie namaszczenie Najczęściej wyszukiwane hasła w kategorii ""Seriale"" w polskim Google w 2025 roku: Heweliusz Squid Game Wzgórze psów 1670 Dojrzewanie Ginny & Georgia Tylko jedno spojrzenie The Last of Us Wednesday Czarne stokrotki Co nas nurtowało? Od papieskiej sukcesji po katastrofę Heweliusza W sekcji pytań o ""ile"" i ""kiedy"" mocno dominowały wątki polityczne i kościelne - m.in. kiedy wybory prezydenckie, kiedy konklawe czy kiedy pogrzeb papieża Franciszka. Polacy pytali też o fakty z historii i współczesności, np. ile osób przeżyło katastrofę Heweliusza. Najczęściej wyszukiwane hasła w kategorii ""Ile...?"" w polskim Google w 2025 roku: kolan ma koń zarabia prezydent Polski palców ma kot wymion ma krowa jest powiatów w Polsce miejsc ma Tauron Arena Kraków trwa konklawe miast jest w Polsce trwa kadencja prezydenta osób przeżyło katastrofę Heweliusza Najczęściej wyszukiwane hasła w kategorii ""Kiedy...?"" w polskim Google w 2025 roku: wybory prezydenckie druga tura wyborów wyniki wyborów prezydenckich konklawe debata Mentzen Trzaskowski gra Iga Świątek pogrzeb papieża Franciszka drugi sezon 1670 będzie debata prezydencka gra Kamil Majchrzak Google nie poskąpił także listy najpopularniejszych pytań zaczynających się od ""czy…?"". Wśród nich znalazły się te związane z kalendarzem i świętami, jak czy 11 lipca jest dniem wolnym od pracy, ale także te dotyczące globalnych niepokojów, w tym powracające od lat pytanie: czy będzie wojna. W 2025 roku szukaliśmy też informacji, czy papież Franciszek żyje oraz czy wybrano papieża. Najczęściej wyszukiwane hasła w kategorii ""Czy...?"" w polskim Google w 2025 roku: 11 lipca jest dniem wolnym od pracy zaskroniec mruga w Wielką Sobotę można jeść mięso papież Franciszek żyje będzie wojna 2 maja sklepy są otwarte wybrano papieża Wielki Piątek jest wolny od pracy religia wlicza się do średniej metro już działa Google jak coroczny barometr nastrojów ""Rok w wyszukiwarce 2025"" pokazuje Polskę w pigułce - ciekawą świata, reagującą na bieżące wydarzenia i nieustannie zadającą pytania, które łączą wielką politykę, technologię, kulturę i codzienne życie. A że czasem interesuje nas to, ile kolan ma koń, jak zrobić dobrą kiełbasę albo gdzie kupić ciasto kataifi? To tylko dowód na to, że wyszukiwarka pozostaje miejscem, w którym w równym stopniu lądują sprawy poważne i te zupełnie błahe. I właśnie dlatego te podsumowania są tak fascynujące. REKLAMA Może zainteresować cię także: REKLAMA Malwina Kuśmierek 04.12.2025 09:00 Ładowanie..."
Technologie,White Rabbit - sieć synchronizacji czasu z dokładnością do nanosekundy,https://spidersweb.pl/2025/12/white-rabbit-siec-synchronizacji-czasu.html,"Thu, 04 Dec 2025 08:21:52 +0100","Ładowanie... W eksperymentach naukowych, systemach energetycznych, telekomunikacji czy urządzeniach pomiarowych nawet niewielkie różnice w czasie potrafią całkowicie zaburzyć pracę całego systemu. Właśnie z tej potrzeby narodziła się technologia White Rabbit, opracowana w CERN po to, aby zsynchronizować tysiące urządzeń z dokładnością poniżej jednej nanosekundy. Brzmi to jak coś z laboratoriów przyszłości, ale White Rabbit jest jak najbardziej realny i dziś wychodzi daleko poza zastosowania w fizyce cząstek. Co ciekawe, od samego początku w rozwój tej technologii byli zaangażowani również Polacy. Jedną z firm, która wdrażała White Rabbit już kilkanaście lat temu jest Creotech Instruments, a od niedawna uczestniczy także formalnie w White Rabbit Collaboration, międzynarodowym zespole rozwijającym tę technologię. White Rabbit łączy urządzenia w sieć, w której zwykły sygnał Ethernetu splata się z bardzo precyzyjną synchronizacją czasu. Z zewnątrz może przypominać klasyczną infrastrukturę sieciową, ale w środku dzieje się znacznie więcej, urządzenia wymieniają informacje o opóźnieniach w obu kierunkach, korygują wpływ temperatury, dopasowują zegary w układach FPGA i pilnują, aby każde polecenie i każda informacja były znaczone czasem z dokładnością, jakiej nie zapewniają nawet systemy GPS. Sieć WR składa się głównie z przełączników (switchy), które rozsyłają sygnał odniesienia oraz węzłów (nodes), które dołączają do sieci i synchronizują czas własnych urządzeń. Dzięki temu można stworzyć rozległą sieć z jednym wspólnym, niezwykle dokładnym zegarem. Jednym z najbardziej wyjątkowych elementów White Rabbit jest to, że cały projekt (nie tylko oprogramowanie, ale również sprzęt) rozwijany jest jako open-source. Udostępnione są projekty płytek, dokumentacja, kod HDL do układów FPGA, firmware i oprogramowanie. Wszystko można przeglądać, modyfikować i wykorzystywać. CERN od lat stosuje do takich projektów własne licencje, CERN-OHL, które powstały specjalnie dla otwartego sprzętu. Pozwalają one budować własne urządzenia na bazie publicznie dostępnych projektów, modyfikować je, a nawet sprzedawać, pod warunkiem zachowania określonych zasad dotyczących udostępniania zmian i wskazania źródeł. Co ważne, otwarta licencja nie oznacza, że rozwiązanie nie może być opatentowane. Licencje dla otwartego sprzętu coraz częściej zawierają tzw. grant patentowy, czyli zgodę twórcy na wykorzystanie konkretnych, niezbędnych elementów jego wynalazku w ramach danego projektu. To sposób na pogodzenie współpracy społeczności z ochroną własności intelektualnej, bez której wiele firm nie mogłoby inwestować w rozwój technologii, a jednocześnie jest to zabezpieczenie prawne, które chroni otwartość projektu przed ewentualnymi sporami. White Rabbit jest dobrym przykładem na to, że otwartość w inżynierii nie jest zarezerwowana wyłącznie dla świata oprogramowania. Tu publiczne udostępnianie dokumentacji, projektów i kodu nie tylko nie przeszkadza w budowie zaawansowanych urządzeń, ale wręcz ułatwia ich rozwój i zapewnia niezależność od pojedynczych dostawców. W dużej instytucji, takiej jak CERN, ma to ogromne znaczenie, jeśli jakaś firma przestanie produkować dany moduł, ktoś inny może go wykonać na podstawie dostępnych plików. Chroni to więc instytucję przed tzw. vendor-lockiem. Przykład White Rabbit pokazuje, że model oparty na otwartym sprzęcie, transparentnych standardach i współpracy wielu instytucji może działać w technologiach z najwyższej półki. Coraz częściej okazuje się, że wiedza, przejrzystość i wspólny rozwój stają się większą przewagą niż zamknięte, hermetyczne projekty. Być może to właśnie w takim kierunku będzie rozwijać się inżynieria przyszłości i gospodarka oparta na wiedzy. Autorem tekstu jest Piotr Mierzwiński, rzecznik patentowy, JWP Rzecznicy Patentowi Spiders Web 04.12.2025 08:21 Lokowanie produktu : JWP Rzecznicy Patentowi Ładowanie..."
Technologie,"Apple ulepsza za darmo AirPodsy w Polsce. Funkcja, której brakowało",https://spidersweb.pl/2025/12/apple-ulepsza-za-darmo-airpodsy-w-polsce-funkcja-ktorej-brakowalo.html,"Thu, 04 Dec 2025 08:11:45 +0100","Ładowanie... Relacja na linii Unia Europejska – Apple od dawna przypomina szorstką przyjaźń, w której europejscy klienci często lądują na końcu kolejki po nowości. Podczas gdy użytkownicy w Stanach Zjednoczonych cieszą się pełną integracją nowymi systemami czy błyskawicznym wdrażaniem funkcji typu iPhone Mirroring, my zderzamy się ze ścianą regulacyjną i opieszałością korporacji. Gigant z Cupertino chętnie zasłania się niepewnością prawną wynikającą z aktu o rynkach cyfrowych. W praktyce oznacza to, że za te same urządzenia płacimy tyle samo, a otrzymujemy produkt funkcjonalnie okrojony względem wersji amerykańskiej. REKLAMA Polska odczuwa to podwójnie, bo do problemów unijnych dochodzi lokalna specyfika i brak priorytetyzacji naszego języka. Często musimy czekać miesiącami na rozwiązania, które u naszych zachodnich sąsiadów działają od dnia premiery. AirPods Pro 2 i 3: nowości dla Polski Tym razem jednak mam dobre wieści, ponieważ Apple zdecydował się na szersze udostępnienie funkcji wspomagania słuchu, obejmujące również Polskę. Aktualizacja skierowana jest do użytkowników AirPods Pro 2 i nowszych modeli. Co już było? Fundamentalnym elementem funkcji aparatu słuchowego w AirPodsach Pro 2 i 3 jest wbudowany test słuchu. Użytkownik nie musi już umawiać się na wizytę u specjalisty, by wykonać wstępne badanie. Wykorzystując iPhone'a i słuchawki, system emituje dźwięki o różnych częstotliwościach, tworząc spersonalizowany profil słuchowy. Na jego podstawie algorytmy automatycznie dostosowują parametry dźwięku, podbijając te tony, które użytkownik słyszy słabiej. Ale teraz - jak podaje serwis MacRumors - do Polski trafia funkcja Hearing Aid działająca w tandemie z automatycznym wzmocnieniem rozmów. System potrafi wykryć, kiedy ktoś do nas mówi, i dynamicznie zwiększyć głośność głosu rozmówcy, jednocześnie redukując hałas otoczenia. To rozwiązanie ma ułatwić komunikację w głośnych miejscach, co często stanowi wyzwanie nawet dla tradycyjnych aparatów medycznych. Przeczytaj więcej o słuchawkach od Apple'a: REKLAMA Czego wciąż brakuje? Ale nie wszystkie nowości opisane w raporcie MacRumors trafiły nad Wisłę. Apple udostępnia powiadomienia o nadciśnieniu tętniczym, ale ta funkcja na razie omija Polskę. System analizuje dane z 30 dni, by wykryć trendy mogące świadczyć o chronicznie wysokim ciśnieniu, jednak na ten moment skorzystają z niego mieszkańcy wybranych krajów azjatyckich i bliskowschodnich. Podobnie wygląda sytuacja z wykrywaniem bezdechu sennego. Choć jest to funkcja ratująca zdrowie, jej rozszerzona dostępność została skierowana w innej turze aktualizacji do Ameryki Południowej. Polski użytkownik Apple Watcha musi więc jeszcze poczekać na moment, w którym jego zegarek w pełni wykorzysta wbudowane czujniki do monitorowania zaburzeń oddychania. REKLAMA Oliwier Nytko 04.12.2025 08:11 Ładowanie..."
Technologie,Samolot krążył przez 2 godziny. Oszczędźcie wstydu i zamknijcie Balice,https://spidersweb.pl/2025/12/samolot-krazyl-nad-pszczyna-balice.html,"Thu, 04 Dec 2025 07:25:17 +0100","Ładowanie... Specyficzne położenie lotniska w Balicach sprawia, że późną jesienią i zimą staje się ono pułapką dla przewoźników. Bliskość Wisły, podmokłe tereny oraz umiejscowienie w niecce sprzyjają zjawisku inwersji termicznej. W efekcie gęsta mgła potrafi utrzymywać się nad pasem startowym przez wiele godzin, skutecznie blokując operacje lotnicze. Systemy wspomagania lądowania przy tak niskiej widzialności często nie wystarczają. Gdy widzialność spada poniżej minimum, piloci stają przed dylematem: czekać w powietrzu lub lecieć gdzie indziej. Przekierowanie samolotu to logistyczny koszmar. Lądowanie w Katowicach, które zazwyczaj przejmują krakowski ruch, wiąże się z koniecznością zorganizowania transportu autobusowego dla setek osób. Oznacza to stratę czasu dla pasażerów i koszty dla linii. Dlatego niektórzy piloci, licząc na „okno pogodowe”, decydują się na holding, czyli krążenie w wyznaczonej strefie. REKLAMA Dwie godziny nad Pszczyną i lista nieobecnych Do takiej sytuacji doszło w środę rano w przypadku rejsu easyJet z Paryża. Maszyna, która wystartowała ze stolicy Francji z opóźnieniem, po dotarciu nad Polskę nie mogła dotknąć ziemii. Zamiast podejścia do lądowania, pilot rozpoczął serię pętli w okolicy Pszczyny. Na wykresach z serwisów śledzących loty widać, jak samolot przez 120 minut krążył w jednym miejscu. Standardowy czas przelotu na tej trasie to 105 minut – przez mgłę pasażerowie spędzili w maszynie 4 godziny i 21 minut, lądując w Balicach dopiero po 13:00. Większość załóg tego dnia nie miała tyle cierpliwości (lub paliwa). Do wczesnego popołudnia aż 15 maszyn zrezygnowało z lądowania pod Wawelem. Głównym beneficjentem krakowskiej mgły stały się Katowice-Pyrzowice. Trafiła tam większość porannych rotacji Ryanaira, m.in. z Londynu, Madrytu, Sztokholmu czy Sewilli, a także maszyny Wizz Air, KLM i Lufthansy. Decyzje o wyborze lotniska zapasowego bywają różne. Podczas gdy większość tanich linii wybrała Śląsk, Air France z Paryża został skierowany na Lotnisko Chopina w Warszawie. Ciekawym przypadkiem był inny rejs easyJet – tym razem z Londynu Gatwick – który zamiast w Polsce, wylądował w czeskiej Ostrawie. Co odpowiada za brak lądowań? Paraliż lotniska ponownie wywołał dyskusję o systemie ILS (Instrument Landing System). Pasażerowie w komentarzach na Facebooku (i wszędzie indziej) nie kryją irytacji, pytając, dlaczego port obsługujący miliony osób wciąż nie posiada systemu kategorii III, umożliwiającego lądowanie w gęstej mgle. Przedstawiciele lotniska tłumaczą, że za zakup i instalację urządzeń odpowiada Polska Agencja Żeglugi Powietrznej (PAŻP), a przetarg na nowy sprzęt został już rozstrzygnięty. Problem jednak może leżeć głębiej. Uważni punktują, że sama instalacja urządzeń przez PAŻP nie wystarczy, jeśli infrastruktura portu nie będzie gotowa. Chodzi przede wszystkim o stan pasa startowego i możliwość montażu gęstszego oświetlenia nawigacyjnego, niezbędnego dla kategorii III. Bez remontu drogi startowej, leżącego w gestii zarządu portu, nowy system może nie uzyskać wymaganej certyfikacji. Przeczytaj więcej o Krakow Aiport: REKLAMA Fakty o Krakow Airport: jest źle Regularne kłopoty z mgłą w Balicach sprawiają, że planowanie podróży do Krakowa w sezonie jesienno-zimowym obarczone jest sporym ryzykiem. I szczerze: nierzadko pewniejszym rozwiązaniem jest wybór lotniska w Katowicach, które rzadziej zmagają się z inwersją, lub po prostu podróż koleją. Alternatywą pozostaje zimowy urlop nad polskim morzem – tam mgła rzadziej paraliżuje transport, a wiatr skutecznie czyści powietrze. To nie tyczy się osób, które latają biznesowo, ale kogo obchodziłby ich fakt. Prawda? REKLAMA Oliwier Nytko 04.12.2025 07:25 Ładowanie..."
Technologie,Steam zamieni telefony w konsole. Pomysł jest genialny,https://spidersweb.pl/2025/12/steam-gry-android-finansowanie-narzedzia.html,"Thu, 04 Dec 2025 07:00:00 +0100","Ładowanie... Trudno nie zgodzić się, że Steam zrewolucjonizował sposób grania. Tworząc Steam Decka - konsolę z Linuxem - pokazał, że można uruchomić gry z Windowsa tak naprawdę na wszystkim. Twórcy platformy wypowiedzieli się w kwestii grania na Androidzie. Uważają, że podejście, z którego korzysta Apple jest zupełnie bezsensowne i można zrobić to znacznie łatwiej. REKLAMA Steam powoli zamienia telefony z Androidem w konsole Większość gier na komputery tworzy się wyłącznie z myślą o systemie Windows. Apple stara się przekonać producentów popularnych produkcji, aby przechodzili także na macOS i iOS. W efekcie w ostatnich kilkunastu miesiącach na sprzęcie Apple’a pojawiły się dedykowane wersje popularnych gier: np. na iOS trafił Assassin’s Creed Mirage czy Resident Evil, wcześniej w tym roku na macOS udostępniono Cyberpunka 2077. Steam podchodzi do tej kwestii zupełnie inaczej. Tworzy i wspiera narzędzia, dzięki którym można uruchomić gry z innej platformy na Linuxie (a właściwie SteamOS). Obecnie jest to możliwe dzięki otwartoźródłowym rozwiązaniu nazwanym Proton, które tłumaczy API graficzne DirectX od Microsoftu na Vulkan obsługiwanego przez Linuxa. Dzięki temu gracze mogą uruchomić gry na innym systemie niż Windows bez znaczącej utraty wydajności. W nowym wywiadzie dla The Verge pracownik Valve Pierre-Loup Griffais, jeden z architektów SteamOS, platforma finansuje kilka projektów otwartoźródłowych, które mają umożliwiać uruchamianie gier z Windowsa na telefonach z Androidem. Jednym z nich jest np. Fex - emulator, który służy też do uruchomienia gier z Windowsa na nowych goglach VR Steam Frame wyposażonych w Snapdragona 8 Gen 3. Fex wykorzystuje inne narzędzie - Proton i połączenie tych dwóch rozwiązań jest w stanie zniwelować różnice między Windows i Linux, a także platformami wykorzystującymi procesory x86 i ARM. Dzięki temu Steam w dużej mierze przyczynia się - choć nie bezpośrednio - do uruchamiania gier, które znamy na komputery. Obecnie jest to możliwe, szczególnie na nowszych telefonach wyposażonych w mocne czipy takie jak tegoroczny Snapdragon 8 Elite czy jeszcze wydajniejszy Snapdragon 8 Elite Gen 5, który już trafił np. do realme GT 8 Pro. Te jednostki mogą pochwalić się wyjątkowo mocnymi układami graficznymi. To jednak, że coś się da, nie oznacza, że jest to łatwe. Uruchomienie gier z Windowsa na Androida jest obecnie bardzo trudne. To nie tylko kwestia uruchomienia sklepu z aplikacjami i instalacji aplikacji. Właściwie mało kto jest w stanie dzisiaj to zrobić. Z czasem, gdy Steam będzie bardziej kładł nacisk na ten projekt, może być to jednak znacznie prostsze. Valve finansuje tego typu projekty by w przyszłości ulepszyć ekosystem SteamOS. Wieloletnia perspektywa Na pytanie ""czy będą telefony z systemem SteamOS"" pracownik Valve odpowiedział, że nie jest pewny, czy tworzenie systemu na smartfony będzie priorytetem. Nie wykluczył jednak takiej możliwości. Fakt, że gigant odpowiadający na największą platformę z grami na świecie finansuje jakiś projekt, jest jasnym potwierdzeniem, iż firma będzie chciała dalej działać w tym zakresie. Giganci technologiczni nie mają w zwyczaju robić czegoś dla dobrego serca czy idei. Najczęściej kryje się pod tym określony motyw. Nierzadko biznesowy. REKLAMA Więcej o grach przeczytasz na Spider's Web: REKLAMA Albert Żurek 04.12.2025 07:00 Ładowanie..."
Technologie,Legendarne wozy opancerzone trafią do Polski. Amerykanie już ich nie chcą,https://spidersweb.pl/2025/12/250-stryker-wojsko-polskie.html,"Thu, 04 Dec 2025 06:14:00 +0100","Ładowanie... Informacja o tym, że Amerykanie chcą przekazać nam nieodpłatnie kołowe transportery opancerzone Stryker pojawiła się na początku listopada. Teraz ujawniono nowe szczegóły. Wojsko przeanalizowało ofertę i stwierdziło, że jest ona kusząca, a pojazdy byłyby realnym wzmocnieniem naszej armii. Jest zielone światło ze Sztabu Generalnego Wojska Polskiego dla Strykerów. Do Rady Modernizacji Technicznej trafiła w połowie listopada rekomendacja w sprawie przyjęcia 250 tych używanych wozów. Teraz czas na decyzję Ministerstwa Obrony Narodowej - napisała w serwisie X Agnieszka Drążkiewicz, dziennikarka Polskiego Radia. REKLAMA Bezpłatnie, ale nie bez kosztów Wozy Stryker miałyby być przekazane w ramach programu Excess Defense Articles (EDA). To mechanizm, w ramach którego Waszyngton przekazuje sojusznikom sprzęt już niepotrzebny amerykańskiej armii. To nie oznacza jednak, że nie będzie żadnych kosztów. Choć same wozy otrzymalibyśmy nieodpłatnie, to strona polska musiałaby pokryć koszty transportu, a co ważniejsze ewentualnych remontów, przeglądów i modyfikacji niezbędnych do przywrócenia im pełnej sprawności bojowej lub dostosowania do naszych wymogów. To nadal ułamek ceny nowego wozu, ale kwoty mogą iść w miliony. M1296 Dragoon Co ciekawe, Strykery można zmodernizować do zabójczej wersji M1296 Dragoon wyposażonej w armatę 30 mm i bezzałogową wieżę norweskiego koncernu Kongsberg. Tego samego, który otwiera w Polsce dwie fabryki zbrojeniowe. ""Czekamy na jakieś informacje"" Polskie Radio zapytało o kwestię ewentualnego zamówienia za oceanem wozów opancerzonych Władysława Kosiniaka-Kamysza, ministra obrony narodowej. Powiedział on, że wokół tej sprawy jest dużo ""medialnego szumu"", a na razie nie ma nic do przekazania. To jest kwestia, która nie była rozstrzygana i czekamy na jakieś informacje. Jak będę miał informacje, to przekażę - powiedział wicepremier. Na razie sprawa trafiła do Rady Modernizacji Technicznej. Jest ona najważniejszym organem w Ministerstwie Obrony Narodowej odpowiedzialnym za proces modernizacji. To ona wydaje ostateczne opinie na temat tego, co warto kupić dla naszej armii. Rada może też uruchamiać procedury pilnej potrzeby operacyjnej oznaczające skrócenie procedury zakupu danego sprzętu do minimum, w tym wyłączenie jej z prawa zamówień publicznych. Więcej na Spider's Web: Stryker - legenda pustyni Rodzina kołowych wozów opancerzonych Stryker powstała jako odpowiedź US Army na potrzebę szybkiej, mobilnej i dobrze chronionej platformy dla brygadowych grup bojowych. Pojazdy te weszły do służby w 2002 r., stając się podstawowym środkiem transportu i wsparcia dla jednostek Stryker Brigade Combat Team. Konstrukcyjnie wywodzą się z kanadyjskiego LAV III, ale Amerykanie gruntownie je zmodyfikowali, od systemów łączności, po opancerzenie i wyposażenie misji. W rezultacie Stryker stał się jednym z najbardziej wszechstronnych transporterów w arsenale USA, wykorzystywanym intensywnie m.in. w Iraku i Afganistanie. Pod względem parametrów technicznych Stryker jest pojazdem dopracowanym i sprawdzonym bojowo. Waży około 18–20 t, w zależności od wersji, i rozwija prędkość do 100 km/h. Obsługuje go dwuosobowa załoga: kierowca i dowódca, a do środka można zabrać do dziewięciu żołnierzy desantu. Napęd stanowi silnik Diesla Caterpillar o mocy 350 KM, który pozwala na pokonanie około 500 km na jednym tankowaniu. W zależności od wariantu Stryker może być uzbrojony w karabin maszynowy 12,7 mm, granatnik automatyczny 40 mm lub armatę 30 mm, a część modeli wyposażono również w systemy przeciwpancerne. Dzięki takiej elastyczności rodzina Strykerów obejmuje kilkanaście odmian, od transporterów piechoty, przez wozy dowodzenia, aż po moździerze i wozy ewakuacji medycznej. Czekamy na ruch MON Na razie wszystko wskazuje na to, że piłka jest po polskiej stronie boiska. Amerykanie złożyli propozycję. Sztab ma rekomendację. Eksperci widzą w tym spore możliwości. Choć każdy zobaczyłby chętnie polską brygadę wyposażoną w Strykery, to pozostaje kilka kluczowych pytań: ile to będzie w sumie kosztować, czy Polsce się to opłaca, no i czy nie ucierpi na tym nasz przemysł zbrojeniowy? REKLAMA Z jednej strony mamy świetne, produkowane w kraju KTO Rosomak. Z drugiej potrzeby Wojska Polskiego są studnią bez dna. Ważną kwestią pozostaje sprawa logistyki i części zamiennych. Przed Ministerstwem Obrony Narodowej czas trudnych decyzji. REKLAMA Bogdan Stech 04.12.2025 06:14 Ładowanie..."
Technologie,"Ktoś w Tatrach zwinął potrzebny sprzęt. ""Pomyślał, że to elektrośmieci""",https://spidersweb.pl/2025/12/tatry-czujniki-kradziez.html,"Thu, 04 Dec 2025 06:11:00 +0100","Ładowanie... ""Z dwóch lokalizacji badawczych: szlaku z Trzydniowiańskiego Wierchu na Kończysty Wierch oraz ze szlaku z Kobylarzowego Żlebu na Małołączniak zniknęły urządzenia służące do monitorowania ruchu turystycznego przez naukowców z AGH w Krakowie"" – poinformował Tatrzański Park Narodowy. Sprawa jest ważna, bo każdy zaginiony czujnik to także dane, których potrzebują naukowcy, by kontynuować badania. Urządzenia, jak przekazał PAP prowadzący projekt dr hab. inż. Paweł Ćwiąkała, służyły do liczenia turystów oraz porównywania natężenia ruchu z tempem zużywania nawierzchni ścieżek. REKLAMA Kiedy zniknęły? Nie wiadomo. Nie mają zasięgu, więc dane pobierane były na miejscu. Ostatnio raz doszło do skopiowania informacji pod koniec sierpnia. Czujniki były jedynymi działającymi w Tatrach w ramach trzyletniego projektu badawczego Dla przypadkowego bądź nie znalazcy są bezwartościowe, ale dla naukowców niezwykle cenne, bo bez nich nie uda się zebrać danych, na które liczyli badacze. Dlaczego więc ktoś zwinął sprzęt leżący w górach? Niektórzy twierdzą, że to ludzka specyfika. ""Giną czekany pozostawione na chwilę w schronisku, giną różne rzeczy"" – wylicza komentujący, sugerując, że okazja czyni złodzieja. Ktoś zobaczył i stwierdził, że może się przyda. Jak nie jemu, to komuś, kto zechce za taki sprzęt zapłacić. Inni twierdzą zaś, że niekoniecznie musi to być pokusa łatwego zysku albo przygarnięcia czegoś za darmo. Może ktoś pomyślał, że to jakieś elektrośmieci i zabrał do kosza. Chciał dobrze, a niechcący narobił szkody. Gdyby był na tym jakiś napis informujący, że to sprzęt badawczy, to wyszłoby inaczej – szuka wytłumaczenia inny użytkownik Facebooka. Stosowna informacja się pojawiła, jak widać na jednym ze zdjęć udostępnionych przez TPN, ale komentujący biorą pod uwagę scenariusz, w którym komunikat był niewidoczny. Kartka zdaniem jednej z osób kartka uświadamiająca turystów wyglądała ""tak licho, że mogła już dawno odlecieć, albo leży przykryta śniegiem"". Bez względu na to, czy do przejęcia czujników doszło przez przypadek, czy może była w tym celowość, trzeba liczyć na to, że apel TPN zadziała. Kogoś ruszy sumienie i zorientuje się, że zgubę należy zwrócić. REKLAMA Czytaj też: REKLAMA Adam Bednarek 04.12.2025 06:11 Ładowanie..."
Technologie,Brazylijski pokaz siły na Okęciu. Embraer chce zostać królem polskiego nieba,https://spidersweb.pl/2025/12/kc390-dla-polski-embraer-kusi-pgz-drop.html,"Thu, 04 Dec 2025 06:07:00 +0100","Ładowanie... 2 grudnia na warszawskim Okęciu Embraer zagrał va banque. Na płycie lotniska pojawił się transportowiec KC-390 Millenium, a w hangarach podpisano serię wstępnych porozumień z polskim przemysłem zbrojeniowym. Brazylijski producent nie ukrywa, że celem całej akcji jest jedno: przekonać polski rząd, by to właśnie KC-390 został wybrany w ramach programu Drop. KC-390 Millenium to średni samolot transportowy zaprojektowany jako konkurent dla najpopularniejszej maszyny w tej klasie, amerykańskiego C-130 Hercules w wersji J. Embraer lubi podkreślać, że jego konstrukcja poprawia praktycznie wszystkie kluczowe parametry konkurenta – od wymiarów ładowni po maksymalny udźwig, który w KC-390 sięga 26 ton. Większa, dłuższa i wyższa przestrzeń ładunkowa ma ułatwiać szybkie załadunki i rozładunki, co w realnych działaniach jest równie ważne, jak same osiągi samolotu. REKLAMA Europa już kupuje KC-390. Embraer chce do tego klubu dołączyć Polskę Jak czytamy na łamach Defence24, na Okęciu Brazylijczycy chętnie wyciągali listę dotychczasowych zamówień, bo to właśnie ona ma robić wrażenie na politykach i wojskowych. KC-390 wybrało już kilka państw europejskich: Szwecja zdecydowała się na 4 maszyny, Portugalia na 6, Holandia na 5, Czechy na 2, Austria na 4, Węgry również na 2. Słowacja i Litwa ogłosiły wybór KC-390, choć publicznie nie podano jeszcze liczby zamawianych egzemplarzy. Do tego dochodzą zamówienia spoza Europy: 19 samolotów bierze Brazylia, 3 trafią do Korei Południowej, a 2 do nieujawnionego klienta, prawdopodobnie z Azji Centralnej. Łącznie daje to 47 zakontraktowanych maszyn, co pozwala Embraerowi argumentować, że KC-390 nie jest egzotycznym eksperymentem, lecz prężnie rozwijającym się programem. W kampanii marketingowej ważny jest jeszcze jeden element, a mianowicie łańcuch dostaw. Embraer podkreśla, że około 75 proc. komponentów do KC-390 powstaje w Europie i w USA, przy czym większość z nich w Europie. Duża część produkcji już dziś jest ulokowana w Czechach i Szwecji. Brazylijczycy wprost mówią, że Polska mogłaby dołączyć do tego grona, zwiększając lokalny udział w produkcji podzespołów. Montownia w Polsce jako magnes Najdalej idącą obietnicą Embraera jest linia montażu końcowego w Polsce. Firma deklaruje gotowość uruchomienia nad Wisłą montowni KC-390, jeśli Warszawa zdecyduje się na zakup samolotu. W praktyce oznaczałoby to, że część maszyn dla Sił Zbrojnych RP składano by na miejscu, z udziałem polskich zakładów i kadr. Na razie sprecyzowano to w formie listów intencyjnych. Embraer podpisał je z Polską Grupą Zbrojeniową oraz kilkoma kluczowymi spółkami: WCBKT,, Wojskowymi Zakładami Lotniczymi nr 1 odpowiedzialnymi m.in. za remonty i modernizacje śmigłowców oraz produkcję części, WZL nr 2 specjalizującymi się w samolotach i bezzałogowcach, a także z WSK PZL-Kalisz, wytwarzającymi silniki lotnicze. Na tym etapie dokumenty nie oznaczają jeszcze żadnych zobowiązań zakupowych. To raczej plan działań na wypadek, gdyby Polska zdecydowała się na KC-390 – wskazują, jak mogłyby wyglądać podział prac, udział polskich firm i potencjalna produkcja elementów samolotu. Tournee KC-390: Powidz, Okęcie, Bydgoszcz Wizyta KC-390 w Polsce to przemyślana trasa zaprojektowana pod 3 grupy odbiorców. Pierwszym przystankiem była 33. Baza Lotnictwa Transportowego w Powidzu, gdzie stacjonują dziś Herculesy C-130E/H. To tam z samolotem mogli zapoznać się polscy piloci i personel techniczny – czyli ci, którzy ewentualnie będą go obsługiwać i eksploatować. Fot. embraer Drugim punktem było lotnisko Chopina, gdzie KC-390 stał się tłem dla podpisywania porozumień z polskimi firmami oraz pokazem dla mediów, połączonym z przelotem na pokładzie maszyny. Trzeci przystanek to zakłady WZL nr 2 w Bydgoszczy, kluczowy ośrodek polskiego przemysłu lotniczego. Tam Brazylijczycy mogli z kolei rozmawiać z potencjalnymi partnerami biznesowymi o konkretnym zakresie współpracy. Konkurencja w programie Drop Za spektaklem na płycie Okęcia stoi bardzo konkretny przetarg. Polska szuka następców dla starzejącej się floty Herculesów w ramach programu Drop. O kontrakt walczą 3 konstrukcje: Airbus A400M Atlas, KC-390 Millenium Embraera oraz C-130J Super Hercules od Lockheed Martina. Embraer stara się wyróżnić połączeniem kilku argumentów. Po pierwsze, KC-390 jest reklamowany jako maszyna nowoczesna i ekonomiczna, m.in. dzięki wykorzystaniu komercyjnych silników IAE V2500 znanych z rodziny pasażerskich Airbusów A320. W praktyce oznacza to dostęp do sprawdzonej jednostki napędowej i rozbudowanej sieci serwisowej. Po drugie, Brazylijczycy mocno akcentują niższe koszty zakupu w stosunku do konkurentów. Po trzecie, na stół wykładają realną ofertę przemysłową: montownię w Polsce, udział w europejskim łańcuchu dostaw i pracę dla krajowych zakładów. Przeczytaj także: REKLAMA Czy to wystarczy, by przekonać decydentów w Warszawie? Tego na razie nie wiadomo. Pewne jest natomiast to, że w rywalizacji o polski kontrakt Embraer przestał być anonimowym graczem, a KC-390 zyskał twarz konkretnej, mocno wyeksponowanej oferty – z samolotem na płycie polskiego lotniska i pakietem umów gotowych do realizacji, jeśli tylko zapadnie polityczna decyzja. *Źródło zdjęcia wprowadzającego: Embraer, Canva REKLAMA Marcin Kusz 04.12.2025 06:07 Ładowanie..."
Technologie,Czołgi nie będą czekać na mosty. Tak NATO przygotowuje się do wojny,https://spidersweb.pl/2025/12/nato-mosty-dla-abramsow-i-leopardow-m3.html,"Thu, 04 Dec 2025 06:06:00 +0100","Ładowanie... NATO coraz poważniej przygotowuje się na scenariusz, w którym o powodzeniu operacji zdecydują nie tylko czołgi i rakiety, lecz także to, jak szybko da się je przeprawić przez rzekę. Norwegia właśnie zamówiła amfibijne promy M3, z których korzystają już największe armie Sojuszu, a Niemcy i Wielka Brytania wdrażają nową generację tych pływających mostów zaprojektowanych wprost pod Abramsy i Leopardy. REKLAMA Norwegia dołącza do klubu pływających mostów Norwegia będzie trzecim krajem z Nordyckiej Współpracy Obronnej, który stawia na promy M3. Po Szwecji i Danii przyszła kolej na Oslo, które zakontraktowało system właśnie po to, by łatwiej prowadzić działania w swoim wyjątkowo trudnym terenie. Fiordy, liczne rzeki, sezonowe powodzie i rozczłonkowana linia brzegowa od lat stanowią logistyczny koszmar dla wojsk lądowych – zwłaszcza tych operujących ciężkimi wozami bojowymi. Jak podaje portal Defence24, umowa z producentem, firmą General Dynamics European Land Systems, opiewa na około 1,2 mld koron norweskich, czyli w przybliżeniu 430 mln zł. Dostawy mają rozpocząć się w 2026 r. i zakończyć w 2028 r. Norweskie pułki inżynieryjne będą mogły wykorzystać pełnię możliwości M3 zarówno w czasie pokoju, jak i podczas ewentualnych kryzysów. Dla NATO to ważna wiadomość, bo po wdrożeniu tych pojazdów aż 6 państw Sojuszu będzie opierać przeprawy mostowe na tej samej platformie. Z punktu widzenia wspólnych ćwiczeń i realnych działań to ogromna zaleta. Jednostki z różnych krajów mogą szybciej wymieniać się sprzętem, szkolić według podobnych procedur i tworzyć mieszane pododdziały inżynieryjne, które w razie potrzeby rozwiną przeprawę tam, gdzie będzie ona najbardziej potrzebna – od Skandynawii po wschodnią flankę. Niemcy i Wielka Brytania szykują M3 nowej generacji Norweski kontrakt nie jest odosobniony. Pod koniec października 2025 r. Niemcy i Wielka Brytania złożyły wspólne zamówienie na zupełnie nową generację promów M3 EVO. W ramach programu Wide Wet Gap Crossing Programme, realizowanego przez organizację OCCAR, oba państwa chcą wymienić swoje starzejące się floty, które trafiły do nich jeszcze w latach 90. Fot. gdels.com Program zakłada nie tylko zakup nowych pojazdów, ale też ich głęboką modernizację, aby dostosować je do wymogów współczesnego pola walki. Krytyczny przegląd projektu ma odbyć się w 2027 r., a na 2029 r. planowane jest ukończenie prototypu i uruchomienie seryjnej produkcji w zakładach GDELS w Kaiserslautern. Dostawy mają potrwać aż do 2036 r. W tym samym czasie po M3 sięgają kolejne armie. W 2025 r. zamówienia złożyły Hiszpania i Dania, które mają otrzymać swoje pojazdy do 2028 r. Do tego dochodzi Szwecja, która od 2024 r. odbiera najnowszą wersję systemu pod lokalnym oznaczeniem Amfibiebro 400. W sumie Szwedzi zakontraktowali 34 wozy, a dostawy mają zakończyć się w 2027 r. Pływające mosty dla Abramsów i Leopardów Prom M3 został zaprojektowany dokładnie z myślą o najcięższym sprzęcie, jaki NATO posiada na stanie. Z 8 takich pojazdów można w niecały kwadrans zbudować pływający most o długości około 100 m. Będzie on przystosowany do przerzutu ładunków o masie do 60 ton. To wystarczy, aby bez problemu przeprawić czołgi Leopard 2 czy M1 Abrams, a także ciężkie wozy wsparcia i transportery opancerzone. Fot. gdels.com W trybie promowym M3 działa jak pływająca platforma: dwa połączone pojazdy tworzą jednostkę, która zabiera na pokład pojazd lub zestaw o masie do 60 ton i przerzuca go na drugi brzeg. Dla dowódców oznacza to wymierne skrócenie czasu, w którym batalion pancerny czy zmechanizowany jest w stanie pokonać szeroką rzekę – i to bez czekania na klasyczne mosty saperskie czy naprawę zniszczonej infrastruktury. Sprawdzą się nie tylko w czasie wojny System jest na tyle uniwersalny, że może służyć nie tylko w scenariuszu wojennym. W takich krajach jak Norwegia, z rozległą linią brzegową i licznymi rzekami, amfibijne promy świetnie sprawdzają się również podczas klęsk żywiołowych, akcji ratunkowych czy ewakuacji ludności, gdy drogi i stałe mosty są nieprzejezdne. Przeczytaj także: REKLAMA Tego typu konstrukcje sprawiają, że razie kryzysu Abramsy, Leopardy i inne ciężkie wozy nie będą stały w korku przed jednym zniszczonym mostem, lecz przeskoczą przez rzekę na modułowej, pływającej konstrukcji, którą da się rozwinąć w kwadrans. NATO buduje więc mosty dla czołgów nie tylko w sensie dyplomatycznym, ale dosłownie – w metalu i aluminium na rzekach całej Europy. *Źródło zdjęcia wprowadzającego: gdels.com, Canva REKLAMA Marcin Kusz 04.12.2025 06:06 Ładowanie..."
Technologie,Będą lać ścieki do chronionej laguny. Miliarder nie ma skrupułów,https://spidersweb.pl/2025/12/bezos-scieki-laguna-usa-blue-origin.html,"Thu, 04 Dec 2025 06:00:00 +0100","Ładowanie... Jedna z najcenniejszych lagun Stanów Zjednoczonych znów znalazła się na krawędzi. Firma Jeffa Bezosa stara się o pozwolenie, które pozwoli na codzienne wylewanie setek tysięcy litrów ścieków do Indian River Lagoon na Florydzie. Dla lokalnych społeczności, które od lat wydają ogromne pieniądze na ratowanie tego ekosystemu, to jak kubeł zimnej, brudnej wody wylany prosto na ich wysiłki. REKLAMA Blue Origin i laguna na kursie kolizyjnym Rozciągająca się wzdłuż znaczącej części wschodniego wybrzeża Florydy Indian River Lagoon jest jednym z najbardziej bioróżnorodnych estuariów w całych USA. Żyje tu ponad kilka tys. gatunków, w tym dziesiątki uznanych za zagrożone. Przez lata władze lokalne i mieszkańcy Space Coast próbowali wyciągnąć ten ekosystem z zapaści spowodowanej zanieczyszczeniami, zakwitami glonów i zapaścią łąk trawy morskiej. W tym samym czasie w regionie rozgościł się wielki biznes kosmiczny, w tym należąca do Jeffa Bezosa firma Blue Origin. To właśnie ona wystąpiła o odnowienie pozwolenia, które pozwoli jej odprowadzać do laguny ogromne ilości ścieków z własnej instalacji przemysłowej. W dokumentach mowa o niemal 1,2 mln litrów oczyszczonych ścieków dziennie oraz nieoczyszczonej wody trafiającej do zbiornika retencyjnego, z którego wszystko i tak spływa ostatecznie do Indian River Lagoon. Firma przekonuje, że chodzi jedynie o przedłużenie obowiązującej od kilku lat zgody oraz że cały proces ma się odbywać zgodnie z rygorystycznymi normami ochrony środowiska. Miliony na ratowanie laguny kontra ścieki z kosmicznej fabryki Samorządy wzdłuż Indian River Lagoon od lat inwestują w jej ratowanie. Lokalne podatki, specjalne programy i dodatkowe opłaty pozwoliły zebrać setki milionów dol. na oczyszczanie wód, modernizację kanalizacji i ograniczanie spływu zanieczyszczeń. Politycy i działacze społeczni nie kryją frustracji: z jednej strony mieszkańcy płacą za ratowanie przyrody, z drugiej – wielka firma liczy, że otrzyma zgodę na systematyczny zrzut ścieków do tego samego akwenu. Jak czytamy na łamach Gizmodo, na planach Blue Origin natychmiast skupiła się uwaga lokalnych społeczności. W serwisach społecznościowych zaczęły krążyć apele, a w sieci pojawiła się petycja w obronie Indian River Lagoon, w której mieszkańcy przypominają historię zanieczyszczeń, zakwitów glonów i rekordowych zgonów manatów z ostatnich lat. W ich ocenie region od lat próbuje odwrócić skutki wcześniejszych zaniedbań, a planowany zrzut ścieków grozi cofnięciem wykonanej pracy o lata. Przeczytaj także: REKLAMA Już w najbliższych tygodniach rozstrzygnie się, czy Blue Origin będzie mogło dalej zrzucać ścieki do wód Indian River Lagoon, czy też sprzeciw mieszkańców wymusi zmianę planów. Ddla ekosystemu, który od lat walczy o przetrwanie, decyzja urzędników nie będzie tylko formalnością, ale kwestią dosłownie życia i śmierci. *Grafika wprowadzająca: indianriver.gov, Blue Origin, Canva REKLAMA Marcin Kusz 04.12.2025 06:00 Ładowanie..."
Technologie,Mortal Kombat 1 wbija do Game Passa. Zaskakująco mocna oferta,https://spidersweb.pl/2025/12/game-pass-grudzien-2025.html,"Wed, 03 Dec 2025 21:38:35 +0100","Ładowanie... Najważniejszym punktem programu jest bez wątpienia Mortal Kombat 1. Gra trafi jednocześnie do Game Pass Ultimate, Premium oraz PC Game Pass. To nie remake pierwszej odsłony, lecz kontynuacja wydarzeń z Mortal Kombat 11. Liu Kang jako Bóg Ognia stworzył nowe uniwersum, w którym dobrze znane postacie zaczynają swoje historie od nowa - w świeżych, zaskakujących wersjach. Tryb fabularny przypomina pełnoprawny film akcji, pełen smaczków dla weteranów serii. System walki wzbogacono o mechanikę Kameo Fighters - pomocników, których można przywoływać w trakcie starć. To dodaje taktycznej głębi i zmienia dynamikę pojedynków. A fatality? Brutalne jak nigdy wcześniej - tylko dla graczy o mocnych nerwach. REKLAMA Czytaj też: Warto dodać, że 15 grudnia z Game Passa znika Mortal Kombat 11, więc abonenci dostają idealną okazję do płynnego przeskoku między generacjami. Jeśli ktoś jeszcze nie ukończył poprzedniej odsłony to ma na to zaledwie kilka dni. Indiana Jones i Wielki Krąg - przygoda w klasie Premium. No i Routine, czyli horror, który dojrzewał 13 lat Już 4 grudnia posiadacze Game Pass Premium mogą zanurzyć się w przygodę z Indiana Jones i Wielki Krąg. MachineGames, studio odpowiedzialne za nową serię Wolfenstein, przygotowało produkcję osadzoną między wydarzeniami z Poszukiwaczy zaginionej arki a Ostatniej krucjaty. Gra zabiera graczy w podróż przez Watykan, Egipt i Tajlandię, a recenzje zgodnie podkreślają filmowy rozmach i klimat. To jedna z najlepszych przygodówek FPP ostatnich lat. Kolejną perełką jest Routine, które debiutuje w Game Passie dokładnie w dniu premiery - 4 grudnia. To projekt, który powstawał od 2012 r. Lunar Software przez lata zmagało się z problemami produkcyjnymi, ale efekt końcowy według pierwszych recenzji jest wart czekania. Gracze trafiają na opuszczoną bazę księżycową, gdzie muszą odkryć los zaginionej załogi. Estetyka lat 80. połączona z horrorem w stylu Alien: Isolation tworzy atmosferę, która potrafi przerazić nawet najbardziej zahartowanych. Lost Records: Bloom & Rage - nostalgiczny duch Life is Strange. I 33 Immortals, czyli roguelike dla 33 graczy Od 2 grudnia w katalogu dostępne jest Lost Records: Bloom & Rage - narracyjna przygodówka od twórców kultowego Life is Strange. Akcja przenosi nas do lata 1995 r., do miasteczka Velvet Cove, gdzie czwórka nastolatków przeżywa swoje dorastanie. Centralnym elementem rozgrywki jest kamera wideo, którą bohaterka Swann dokumentuje każdy moment. Gra podzielona jest na dwie części (Tape 1 i Tape 2). Recenzje są pozytywne, choć krytycy zwracają uwagę na nierówne tempo narracji. Jeśli ktoś tęskni za klimatem lat 90. i emocjonalnymi historiami o przyjaźni, to tytuł obowiązkowy. Od 4 grudnia w Game Pass Premium pojawi się 33 Immortals w wersji Game Preview. To roguelike, który wyróżnia się skalą - jednocześnie grać może aż 33 osoby. Gracze wcielają się w potępione dusze buntujące się przeciw boskiemu osądowi. Do wyboru są różne klasy postaci - od łucznika po maga - a aktywacja najpotężniejszych umiejętności wymaga koordynacji całej drużyny. Thunder Lotus Studios, twórcy Spiritfarer, postawili na chaos i skalę, i wygląda na to, że wyszło im to znakomicie. Monster Train 2 i inne perełki Monster Train 2 trafił do Game Pass Premium 3 grudnia. Kontynuacja cenionej hybrydy karcianki i roguelike’a z 2020 r. wprowadza nową historię - tym razem aniołowie i demony muszą współpracować przeciwko tytanom. Recenzje są świetne, a fani porównują grę do Slay the Spire pod względem wciągającej pętli rozgrywki. 9 grudnia katalog wzbogaci się o trzy nietypowe tytuły: A Game About Digging A Hole - minimalistyczna gra o kopaniu dziury, która zdobyła ponad 90 proc. pozytywnych recenzji na Steamie. Death Howl - deck-builder z elementami souls-like’a, w którym matka próbuje sprowadzić syna z zaświatów. Dome Keeper - roguelike łączący wydobywanie surowców z obroną kopuły przed falami kosmicznych stworów. Grudzień to także czas dużych aktualizacji: Sea of Thieves: 11 grudnia rozpoczyna Season 18 An Ancient Call, powracając do Devil’s Roar. Palworld: 17 grudnia dostanie patch Home Sweet Home z kolaboracją z Ultrakill i nowym systemem budowania. Dead by Daylight od 9 grudnia uruchamia event Bone Chill, który potrwa aż do 6 stycznia. Game Pass Essential - klasyki na zimowe wieczory Posiadacze najtańszego wariantu subskrypcji również dostaną coś dla siebie. Od 3 grudnia dostępne są trzy mocne tytuły: Stellaris - kosmiczna strategia 4X od Paradox Interactive World War Z: Aftermath - kooperacyjny shooter z hordami zombie Medieval Dynasty - polski symulator życia w średniowieczu, łączący survival z budową osady SPRAWDŹ OFERTĘ Okazja na 3 msc Game Pass Ultimate Media Expert REKLAMA Pożegnania w katalogu Nie ma grudnia bez pożegnań. 15 grudnia z Game Passa znikną Mortal Kombat 11, Still Wakes the Deep i Wildfrost. 31 grudnia to ostatni dzień dla Carrion oraz Hell Let Loose. Microsoft przypomina, że wszystkie odchodzące gry można kupić ze zniżką minimum 20 proc.. Grudniowa oferta Xbox Game Pass to zestaw idealny na zimowe wieczory. Mortal Kombat 1 dla fanów brutalnych bijatyk, Routine dla miłośników horrorów, Monster Train 2 dla strategów, Lost Records dla tych, którzy lubią narracyjne przygody - każdy znajdzie coś dla siebie. REKLAMA Maciej Gajewski 03.12.2025 21:38 Ładowanie..."
Technologie,"Telefon podsumuje twoje wiadomości. Pytanie, czy tego chcesz",https://spidersweb.pl/2025/12/android-podsumowania-powiadomien-sztuczna-inteligencja.html,"Wed, 03 Dec 2025 21:08:50 +0100","Ładowanie... Google w najnowszym wydaniu systemu operacyjnego wdrożył funkcję podsumowania powiadomień. Rozwiązanie początkowo jest dostępne dla posiadaczy urządzeń jednej marki - Google. Z czasem nowość będzie trafiać na telefony innych firm. REKLAMA Telefony z Androidem podsumują ci powiadomienia. Nie tylko Google i Samsung Duża część funkcji, która trafia w pierwszej kolejności na urządzenia Google Pixel prędzej czy później jest implementowana też do systemów operacyjnych innych producentów. Pamiętajmy, że otwarta natura Androida daje firmom ogromną dowolność pod tym względem. Dlatego to od nich zależy, czy jakaś funkcja trafi do ich wersji nakładki, czy też nie. Właściwie już teraz mamy potwierdzenie, że nowe narzędzie podsumowania powiadomień sztuczną inteligencją trafi także na telefony marki Samsung w ramach pakietu Galaxy AI. Jakiś czas temu w sieci pojawiło się nieoficjalne doniesienie ze zrzutami ekranu, które potwierdziły nadchodzące rozwiązanie. Nowość trafi do następnej nakładki One UI 8.5, która powinna pojawić się na początku następnego roku. fot. Google Samsung i Google nie muszą być jednak jedynymi producentami, którzy skorzystają z podsumowania opartego na sztucznej inteligencji. Właściwie każdy producent telefonów z Androidem może je wdrożyć jako funkcja będąca częścią pakietu sztucznej inteligencji w smartfonie. Rozwiązanie obecnie jest jednak mocno ograniczone - Google pozwala tylko na korzystanie z niej w przypadku komunikatorów internetowych. Nie zobaczymy zatem podsumowania dot. promocji z aplikacji sklepów i innych. Takie podejście ma najwięcej sensu. Dlatego, że to aplikacje komunikatorów internetowych są źródłem największej liczby powiadomień. Nierzadko jesteśmy zasypywani wiadomości z Messengera, WhatsAppa i innych. Opcja przyda się przede wszystkim do dłuższych wiadomości - jeśli ktoś wyśle nam tzw. ścianę tekstu, sztuczna inteligencja postara się skondensować ją do minimum i wyświetlić bardziej przystępny komunikat z kilku słów. Podsumowania będą widoczne na kafelkach poszczególnych wiadomości. Jeśli je klikniemy, rozwiniemy oryginalne powiadomienie. fot. Google W pakiet nowości wchodzi także kilka innych rozwiązań. Telefon będzie mógł organizować powiadomienia - automatycznie je grupować względem różnych kategorii takich jak wiadomości czy promocji. Jest w stanie też wyciszać powiadomienia o niższym priorytecie - np. komunikaty o promocjach, aby nas nie rozpraszać. Gdzie bezpieczeństwo podsumowania wiadomości? Rozwiązanie bazuje na modelu sztucznej inteligencji działającym na urządzeniu. Oznacza to, że funkcja podsumowania wiadomości nie może zostać zaimplementowana na wszystkie telefony. Tylko takie, które oferują wysoką moc obliczeniową pod kątem sztucznej inteligencji dzięki dedykowanemu czipowi NPU stworzonym do wykonywania obliczeń AI. Powinniśmy zatem spodziewać się, że podsumowanie wiadomości w telefonach z Androidem będzie domeną urządzeń z najwyższej półki. Z pewnością trafi do serii Galaxy S26 (i starszych), ale miejmy nadzieję, że stanie się też częścią telefonów innych marek. REKLAMA Więcej o sztucznej inteligencji przeczytasz na Spider's Web: REKLAMA Albert Żurek 03.12.2025 21:08 Ładowanie..."
Technologie,"Składany telefon z gigantyczną baterią. Nie sądziłem, że to możliwe",https://spidersweb.pl/2025/12/skladany-telefon-z-ogromna-bateria-nubia-flip.html,"Wed, 03 Dec 2025 20:27:50 +0100","Ładowanie... Za urządzenie odpowiada marka Nubia, która już w ubiegłym roku spróbowała podbić polski rynek najtańszym składanym telefonem w kształcie klapki. Nowa propozycja bazuje na bardziej zaawansowanej formie Folda, czyli urządzenia przypominającego książkę. Sprzęt ma konkurować z Samsungiem Galaxy Z Fold 7. REKLAMA Tańszy składany smartfon atakuje rynek. Taka jest Nubia Flip Na pierwszy rzut oka Nubia Flip prezentuje się tak jak każdy inny składany telefon w kształcie klapki. Na zewnątrz widzimy ekran pokryty szkłem oraz dużą wyspę na aparaty, a w środku mamy składany wyświetlacz z wystającymi ramkami mającymi na celu ochronę panelu. Specyfikacja techniczna urządzenia prezentuje się następująco: zewnętrzny ekran: 6,5-calowy panel AMOLED 2748 × 1172 o odświeżeniu 120 Hz; zewnętrzny wyświetlacz: 8-calowy AMOLED 2480 × 2200 o odświeżeniu 120 Hz; procesor: Snapdragon 8 Elite; pamięć: 12 GB RAM, 256 GB przestrzeni na dane; akumulator: 6560 mAh, ładowanie 55 W; aparat: 50 Mpix główny, 50 Mpix szeroki, 5 Mpix makro; masa: 249 g, wymiary: 5,4 mm grubości po rozłożeniu, 11,1 mm po złożeniu. Największą zaletą urządzenia jest akumulator o ogromnej pojemności przekraczającej 6500 mAh. Jest to oczywiście jednostka węglowo-krzemowa o wyższej gęstości, dzięki której producent bez pogrubiania telefonu mógł znacząco ulepszyć czas pracy na baterii urządzenia. W innych składanych telefonach znajdziemy mniejsze baterie. Samsung w swoim Z Fold 7 oferuje 4400 mAh (jest to klasyczny akumulator litowo-jonowy), a Honor Magic V5 5G - 5820 mAh. Nubia przebiła Samsunga o ponad 2000 mAh, co jest wynikiem godnym pochwały. Warto jednak zauważyć, że propozycja koreańskiego producenta jest znacznie smuklejsza. Po rozłożeniu telefon mierzy tylko 4,2 mm grubości i 8,9 po złożeniu - czyli odpowiedni ponad 1 i 2 mm różnicy. Gdyby tego było mało, Samsung jest znacznie lżejszy: waży tylko 215 g, gdzie w Nubia Fold jest to prawie 250 g. Propozycja chińskiej marki też nie ma podjazdu pod kątem fotograficznym. Co prawda oferuje trzy oczka na tylnym panelu, ale tak naprawdę tylko dwa są użyteczne. Nie wiem, czy stosowanie 5-megapikselowego wypełniacza w telefonie za kilka tysięcy złotych to aby na pewno dobry kierunek. Cena też zachęca. Ale telefon jeszcze nie jest dostępny w Europie Nubia Fold początkowo weszła na rynek w Japonii w cenie ok. 4000 zł. Sprzęt jest zatem ponad 2000 zł tańszy od Z Folda. Osobiście nie spodziewałbym się jednak takiej wyceny w Polsce. U nas Z Fold 7 kosztuje ok. 7000-7500 zł w promocjach, więc Nubia powinna kosztować ok. 5500 zł. Taka cena w przypadku składanego telefonu byłaby zauważalnie atrakcyjniejsza. Dzisiaj problemem tego typu sprzętów jest właśnie głównie wysoki próg wejścia. Tylko część Polaków jest w stanie wydać na telefon 6-7 tys. zł. A jeśli już mają takie środki na smartfon wolą kupić coś bardziej sprawdzonego: iPhone’a Pro Max albo Samsunga Galaxy S Ultra. SPRAWDŹ OFERTĘ Galaxy Z Fold 7 Ceneo Nubia jednak ma też inne zachęcające cechy takie jak akumulator. Czy to jednak wystarczy, aby odnieść sukces? Obawiam się, że niestety nie. REKLAMA Więcej o smartfonach przeczytasz na Spider's Web: REKLAMA Albert Żurek 03.12.2025 20:27 Ładowanie..."
Technologie,Zaskakująco mało Polaków płaci za szybki internet. UKE podał dokładne liczby,https://spidersweb.pl/2025/12/szybki-internet-liczba-polacy-uke-raport.html,"Wed, 03 Dec 2025 20:01:40 +0100","Ładowanie... Informacja bazuje na oficjalnych danych podanych przez Urząd Komunikacji Elektronicznej (UKE). Obejmuje stan na koniec 2024 r. Jeśli porównamy wyniki z roku na rok, gołym okiem widać znaczącą zmianę. Wciąż nie są to tak ogromne wartości, których można byłoby się spodziewać. REKLAMA Niespełna 10 mln Polaków płaci za szerokopasmowy internet Pod koniec 2024 r. w Polsce było 9 598 762 Polaków, którzy płacili za usługi transmisji danych zapewniających szerokopasmowy dostęp do internetu. Od końca 2023 r. zatem przybyło aż 457 167 abonentów. Na 31 grudnia 2023 r. liczba wynosiła bowiem 9 141 595 użytkowników usług transmisji danych. Dużo, mało? Wartość znacząco wzrosła w ciągu jednego roku, ale wciąż nie przekroczyła poziomu 10 mln. Jest duża szansa, że do końca 2025 r. liczba zostanie osiągnięta. Do tego czasu mamy jeszcze ok. czterech tygodni. Jeśli porównamy ogólną liczbą mieszkańców Polski, wartość wydaje się mała. Z danych na koniec 2024 r. liczba ludności kraju wynosiła 37,490, ale osoby powyżej 18 roku życia stanowiły 29,2 mln. W gospodarstwach domowych zazwyczaj to jednak jedna osoba płaci np. za dostęp do światłowodu. Reszta domowników nie posiada własnej umowy. Stąd wynika tak duża dysproporcja. Po co UKE zbiera takie informacje? Właściwie to w jednym głównym celu. Liczba mieszkańców Polski płacących za usługi transmisji danych jest potrzebna, aby wyznaczyć próg zwolnienia z opłaty 1,5 proc. na Polski Instytut Sztuki Filmowej, którą ponoszą dostawcy serwisów VOD typu Netflix czy Disney+. Zwolniony z opłaty jest ten, kto ma być mikroprzedsiębiorcą lub jego liczba użytkowników nie przekracza 1 proc. wszystkich abonentów szerokopasmowego internetu. W 2024 r. było to mniej niż ok. 96 tys. korzystających. Czyli najwięksi giganci VOD nie mogą liczyć na zwolnienie z opłaty na rzecz PISF. REKLAMA Więcej o operatorach przeczytasz na Spider's Web: REKLAMA Albert Żurek 03.12.2025 20:01 Ładowanie..."
Technologie,Trzęsienie ziemi na rynku telefonów. A było tak pięknie,https://spidersweb.pl/2025/12/raport-idc-rynek-smartfonow-2025-2026.html,"Wed, 03 Dec 2025 19:43:37 +0100","Ładowanie... Rynek smartfonów kończy 2025 rok w znacznie lepszym nastroju, niż jeszcze niedawno przewidywano. Według najnowszego raportu IDC branża odbiła mocniej, niż zakładano, a poprawa widoczna jest zarówno na rynkach rozwiniętych, jak i w krajach, które przez długi czas borykały się z osłabionym popytem. Jednocześnie analitycy ostrzegają, że dobra passa może okazać się krótkotrwała: prognozy na 2026 rok są brutalne dla rynku smartfonów. REKLAMA Rynek smartfonów to sinusoida. W 2025 było dobrze, w 2026 będzie dramat Dane IDC pokazują, że bieżący rok zamknie się lekkim wzrostem globalnych dostaw smartfonów, co stanowi wyraźną poprawę względem wcześniejszych oczekiwań. Wpływ na to miało przede wszystkim odbicie w Chinach, stabilizacja popytu w Europie Zachodniej i mocna końcówka roku w Stanach Zjednoczonych. Ale za całą zmianą stoi jeden gracz, który w ostatnich miesiącach wyraźnie odjechał konkurencji. To właśnie spektakularny sukces iPhone'a 17 sprawił, że rynek smartfonów w 2025 r. rósł szybciej niż pierwotnie zakładano. Wzrosty i spadki podaży smartfonów na rynek w latach 2024-2027 Ten pozytywny obraz nie przenosi się jednak na prognozy na przyszły rok. IDC przewiduje, że 2026 r. będzie trudniejszy dla producentów - zarówno ze względu na niedobory komponentów, jak i przesunięcia premier. Szczególnie dotkliwe mają być braki pamięci DRAM i NAND, które podniosą koszty produkcji i najmocniej uderzą w segment tańszych smartfonów z Androidem. To spowoduje, że choć rynek odnotuje spadek liczby dostarczonych urządzeń, średnie ceny smartfonów wzrosną do historycznie wysokich poziomów, a łączna wartość sprzedaży osiągnie rekord. Apple w roli lokomotywy rynku - i źródła kolejnych turbulencji W tegorocznym odbiciu Apple odegrał rolę, którą trudno przecenić. Analitycy IDC wskazują, że producent iPhone’ów zmierza do rekordowego wyniku sprzedażowego, a popyt na iPhone’a 17 okazał się zaskakująco wysoki, zwłaszcza w Chinach. Jeszcze kilka miesięcy temu analitycy prognozowali tam spadki, dziś mówią już o wzrostach, a Apple utrzymuje pozycję lidera z wyraźną przewagą nad lokalnymi konkurentami. Efekt skali jest tak duży, że poprawa wyników jednego producenta ""podciągnęła"" cały globalny rynek smartfonów. iPhone 17 Pro Max Paradoks polega na tym, że to Apple stoi za bardziej pesymistycznymi prognozami na przyszły rok. Firma przygotowuje największą zmianę w swoim harmonogramie premier od lat: bazowy model iPhone’a 18, który zwykle debiutowałby jesienią, tym razem ma trafić na rynek dopiero na początku 2027 r. Ponadto premiera iPhone'a Air 2 ma również zostać przeniesiona na 2027 rok. Zmniejszona liczba nowych modeli w 2026 r. ma obniżyć dostawy iPhone’ów o ponad 4 proc., a sama jesienna linia urządzeń będzie najskromniejsza od 2019 r - ograniczy się do trzech droższych wariantów, w tym długo wyczekiwanego składanego iPhone’a. Tak więc zgodnie z przekazem analityków, w 2026 możemy spodziewać się tych trzech iPhone'ów: iPhone 18 Pro, iPhone 18 Pro Max i iPhone 18 Ultra/Fold. Połączenie niedoborów pamięci z rosnącymi kosztami produkcji da to efekt, którego branża nie widziała od kilku lat: spadek liczby dostarczonych urządzeń przy jednoczesnym wzroście cen. Jeśli przewidywania IDC się sprawdzą, 2026 r. będzie dla rynku wciśnięciem hamulca do podłogi. Aczkolwiek na krótko, bo już w 2027 roku spodziewane są obniżki cen i wzrost popytu. REKLAMA Więcej na temat smartfonów: REKLAMA Malwina Kuśmierek 03.12.2025 19:43 Ładowanie..."
Technologie,"Jest dobry powód, żeby płacić telefonem. Dwa razy więcej żappsów",https://spidersweb.pl/2025/12/samsung-pay-zabka-podwojone-zappsy-promocja.html,"Wed, 03 Dec 2025 19:03:02 +0100","Ładowanie... Na czym polega nowa akcja? Samsung zachęca nią do korzystania z niedawno uruchomionego w Polsce Samsung Pay, czyli karty płatniczej przypiętej do portfela Samsung Wallet. Wcześniej gigant dał możliwość odebrania darmowych słuchawek za płatności, a tym razem są to podwojone punkty w programie Żabki. Będzie można na tym mocno skorzystać. REKLAMA Dwa razy więcej żappsów za płatność Samsung Pay w Żabce Producent z Korei Południowej podjął współpracę z Żabką i uruchomił ciekawą opcję. Mianowicie w okresie od 3 grudnia 2025 r. do 13 stycznia 2026 r. (lub do wyczerpania puli punktów) płacąc za zakupy Samsung Pay w Żabce, można otrzymać dwa razy więcej żappsów w aplikacji Żappka. Aby móc liczyć na podwojone punkty trzeba jednak korzystać z karty Visa podpiętej do Samsung Wallet. Samsung obecnie pozwala podpiąć do portfela karty wydawane przez banki takie jak: PKO BP, Pekao, Santander, mBank, Credit Agricole, Millenium oraz Nest Bank. Oprócz płatności trzeba będzie zeskanować też kod wyświetlany przez aplikację mobilną Żabki. Standardowo za zakupy o wartości 1 zł dostajemy 4 żappsy, czyli wydając 100 zł, na konto trafia 400 punktów lojalnościowych. Natomiast dzięki promocji Samsunga za 100 zł dostaniemy aż 800 żappsów. Czyli właściwie musimy wydać dwa razy mniej, żeby uzyskać taką samą liczbę punktów. Oczywiście żappsy nie będą podwajane w przypadku zakupów z kategorii, za które normalnie nie dostajemy punktów. Chodzi np. o wyroby tytoniowe, produkty lecznicze czy doładowania przedpłacone od operatorów czy karty serwisów online. Żappsy będące walutą program lojalnościowego Żabki można wymieniać na nagrody - np. hot-dogi, zapiekanki i inne dania z oferty sklepu sygnowanego płazem, które odbierzemy bez dodatkowych opłat. Prawda jest taka, że trzeba wydać sporo pieniędzy, aby odebrać takiego hot-doga za darmo. Ale jeśli i tak robi się zakupy w tej sieci, to i tak przy okazji warto zbierać punkty. Tak naprawdę działa każdy inny program lojalnościowy - Orlenu, McDonald’s i innych popularnych sieci. Łączna pula, z której mogą skorzystać płacący Samsung Pay z kartą Visa w Żabce to 88 mln żappsów. W związku z promocją jest jednak haczyk, który został opisany w regulaminie - z podwajania Żappsów można skorzystać tylko pięć razy w ciągu trwania promocji. Mimo wszystko i tak warto skorzystać, to zawsze dodatkowe punkty i powód, aby aktywować kartę Visa w portfelu Samsung Wallet. REKLAMA Więcej o Samsungu przeczytasz na Spider's Web: REKLAMA Albert Żurek 03.12.2025 19:03 Ładowanie..."
Technologie,Operatorzy dają prezenty na święta. Łap swój,https://spidersweb.pl/2025/12/orange-t-mobile-promocje-swieta-mikolajki-2025.html,"Wed, 03 Dec 2025 18:39:49 +0100","Ładowanie... Za oferty głównie odpowiada dwójka operatorów: Orange i T-Mobile. W przypadku Orange są to dodatkowe darmowe usługi komórkowe oraz zniżki. Natomiast magentowy operator przygotował vouchery na zakupy. REKLAMA Orange z promocją na kartę i w ofercie Flex Zaczynając od Orange, ten w grudniu ma aż trzy promocje. Dwie są związane z nadchodzącymi mikołajkami, które wypadają w tę sobotę (6 grudnia). Dotyczy: klientów na kartę w taryfach Orange Free na kartę oraz Zawsze Bez Limitu; klientów Orange Flex. Użytkownicy karty do 6 grudnia mogą odebrać 5-dniowy pakiet obejmujący: 5 GB internetu w kraju, 1,09 GB roamingu w strefie 1 oraz nielimitowane rozmowy, SMS-y i MMS-y w kraju. Jednym wymogiem jest posiadanie aktywnego numeru - z możliwością wykonywania połączeń wychodzących. Aby aktywować rozwiązanie w taryfie Free na kartę, należy: wysłać bezpłatnego SMS-a o treści MIKOLAJKI na numer 364; lub zalogować się do serwisu Mój Orange. Natomiast dla klientów Zawsze Bez Limitu przygotowano podobny pakiet działający pięć dni, tylko bez danych w roamingu. Aby go aktywować, należy: wysłać bezpłatnego SMS-a o treści CHOINKA na numer 364; lub zalogować się do aplikacji Mój Orange i tam aktywować pakiet. Oprócz tego w Orange Flex od 1 do 6 grudnia są dostępne codzienne darmowe bonusy w aplikacji mobilnej. Te odbieramy w aplikacji Orange Flex aż do Mikołajek. Są to różne rozwiązania - np. darmowe dostępy do platform i nie tylko. W Orange do końca grudnia obowiązuje też promocja, w ramach której po doładowaniu w ofercie na kartę dostajemy dodatkowe 1000 GB w kraju. Jest dostępna dla wszystkich karciarzy, którzy doładują swoje konto za co najmniej 35 zł przez konto Mój Orange lub na stronie doładowań Orange. Pakiet 1000 GB jest ważny przez 25 dni i można skorzystać tylko raz na jednym numerze. T-Mobile też ma promocję - łapanie bombek w aplikacji Dla użytkowników sieci T-Mobile przygotowano coś innego - w programie Magenta Moments operator rozdaje vouchery - ma ich aż 3000. Aby je zdobyć, trzeba wziąć udział w grze bombkowa zabawa, w której liczy się refleks. To gra zręcznościowa polegająca na łapaniu spadających bombek do koszyka. Każda bombka to jeden punkt, a punkty sumują się w rankingu. Jeśli będziemy w top 1000 osób z największą liczbą punktów w danym tygodniu, możemy liczyć na nagrodę. Promocja trwa od 1 do 21 grudnia i została podzielona na trzy edycje. W pierwszej edycji nagrodą jest voucher do Zalando 50 zł, drugiej Decathlon 40 zł, a trzeciej voucher do Cinema City w 2D. REKLAMA Więcej o operatorach przeczytasz na Spider's Web: REKLAMA Albert Żurek 03.12.2025 18:39 Ładowanie..."
Technologie,Idą podwyżki kart graficznych. Robi się beznadziejnie,https://spidersweb.pl/2025/12/karty-graficzne-drozsze-amd-radeon-8-16-gb.html,"Wed, 03 Dec 2025 18:09:38 +0100","Ładowanie... Mowa o drugim co do wielkości na rynku AMD. Gigant, który tworzy najpopularniejsze procesory, w ofercie ma też karty graficzne z serii Radeon RX 9000 oferujące bardzo dobry stosunek ceny do wydajności. Niebawem jednak się to zmieni. REKLAMA Karty graficzne AMD Radeon będą droższe. W zależności od wersji Z doniesień chińskiego serwisu Board Channels dowiadujemy się, że partnerzy AMD tworzący karty graficzne Radeon (tacy jak Sapphire czy PowerColor) otrzymali od producenta informacje o nadchodzących podwyżkach cen. Ci następnie mieli przekazać dystrybutorom - czyli sklepom z elektroniką, że pierwsza fala podwyżek ma wynieść 20 dol. za modele z 8 GB pamięci wideo i 40 dol. za wersje wyposażone w 16 GB. W związku z czym ceny detaliczne - czyli te, które my, konsumenci płacimy w sklepie - kart graficznych Radeon np. w Chinach mają wzrosnąć od 300 do 600 juanów. To jednak nie tak, że producenci sprzętu decydują się tylko na wyższe ceny na określonych rynkach. Raport pochodzi z Chin, więc oczywiste, że skupia się na Państwie Środka. My w Europie i Polsce z pewnością też odczujemy konsekwencje tej decyzji. Jeśli wykorzystamy przelicznik juanów chińskich, w Polsce ceny 8-gigabajtowych modeli mogą wzrosnąć o 150 zł, a 16-gigabajtowych o ok. 300 zł. Raport jednak nie precyzuje, których modeli ta sytuacja ma dotyczyć. Pewne jest, że dotknie obecną generację kart Radeon RX 9000 czyli modeli RX 9060 XT i RX 9070 (XT). Wszystkie z nich są wyposażone w 16 GB pamięci wideo. Istnieje też tańsza wersja RX-a 9060 XT z 8 GB, ale po podwyżkach wcale nie będzie już taka tania. Może jednak być tak, że trudna sytuacja zmusi producenta do podwyższenia cen starszych układów, które wciąż są dostępne w sprzedaży. Mowa np. o przedstawicielu poprzedniej generacji - RX 7600, który do niedawna był jedną z najlepszych tańszych propozycji. Ostatnio jego opłacalność spadła w związku z obniżkami modelu RX 9060 XT, który jest obecnie najtańszą polecaną kartą do gier. Wcześniejsze nieoficjalne doniesienia wspominały o podwyżkach ""w całej linii produktów"", więc starsze modele najprawdopodobniej też spotkają się z wyższymi cenami. Ostatni moment na kupno karty graficznej. I komputera Cała sytuacja z rosnącymi cenami komponentów komputerowych wynika z faktu gwałtownego wzrostu cen pamięci DRAM i NAND. Ten jest spowodowany ogromnym zainteresowaniem sztuczną inteligencją. Komponenty takie jak akceleratory AI są znacznie bardziej rentowne. Producentom pokroju NVIDII znacznie bardziej opłaca się produkować oraz sprzedawać sprzęt do infrastruktury dla wielkich centrów danych niż tanie karty graficzne z małą marżą. Marki zajmujące się tworzeniem modułów pamięci DRAM i NAND skupiają się na szybszych rozwiązaniach typu HBM, które trafiają do zaawansowanych akceleratorów AI. Efektem czego są wzrastające ceny pamięci operacyjnej - już teraz za 32 GB DDR5-6000 trzeba zapłacić ok. 1100 zł (wcześnie było to poniżej 400 zł). Z czasem podwyżki dotkną też kolejnych kategorii urządzeń elektronicznych wyposażonych w pamięć DRAM i NAND. REKLAMA Więcej o sprzęcie komputerowym przeczytasz na Spider's Web: REKLAMA Albert Żurek 03.12.2025 18:09 Ładowanie..."
Technologie,Narzekałeś na clickbaity w mediach? Jeszcze zatęsknisz,https://spidersweb.pl/2025/12/google-discover-zmienia-tytuly.html,"Wed, 03 Dec 2025 17:33:59 +0100","Ładowanie... Google testuje nową funkcję, na razie w wybranych regionach świata: automatycznie generowane nagłówki w Discover. W teorii mają one pomóc czytelnikowi szybciej zrozumieć temat, zanim kliknie w artykuł. W praktyce - to katastrofa. Algorytm redukuje tytuły do czterech słów, czasem nawet mniej. Efekt? Nagłówki, które zamiast informować, wprowadzają w błąd albo brzmią jak losowe frazy z generatora. Redakcja The Verge zebrała przypadki, które najlepiej pokazują skalę problemu. REKLAMA To nie są prawdziwe tytuły tych tekstów (źródło: The Verge) Ars Technica: oryginalny tytuł Valve's Steam Machine looks like a console, but don't expect it to be priced like one został przez Google przerobiony na Steam Machine price revealed. Brzmi sensacyjnie, prawda? Problem w tym, że Valve nigdy nie ujawnił ceny. AI stworzyła fałszywą informację, która wygląda jak clickbait. PC Gamer: artykuł o zabawnym glitchu w Baldur’s Gate 3, zatytułowany Child labor is unbeatable… został skrócony do BG3 players exploit children. Zabawny kontekst zniknął, a w zamian pojawiło się oskarżenie brzmiące jak zarzut kryminalny. Jeszcze bardziej absurdalny przykład: tekst o twórcy gry Schedule 1, który miał plan B w razie odrzucenia przez Steama, został sprowadzony do Schedule 1 farming backup. Brzmi jak bełkot, który nie niesie żadnej treści. Czytaj też: Google łamie własne zasady Największa ironia? Google od lat penalizuje clickbaitowe nagłówki w Discover. Jeśli redakcja publikuje tytuły w stylu Szok!, Ujawniono!, Tego nikt się nie spodziewał! to algorytm obcina jej zasięgi. Wydawcy muszą się dostosować, by nie stracić widoczności. Tymczasem… Google sam generuje nagłówki, które są czystym clickbaitem. Co gorsza, oznaczenie Generated with AI, which can make mistakes pojawia się dopiero po kliknięciu See More. Większość użytkowników nigdy tego nie zobaczy. W efekcie czytelnik myśli, że to redakcja napisała nagłówek - a reputacja serwisu cierpi. Google ma obsesję na punkcie sztucznej inteligencji. Najpierw wprowadził AI Overviews, które zastępują klasyczne wyniki wyszukiwania. Wydawcy już narzekają na drastyczne spadki ruchu. Teraz przyszła kolej na Discover. To nie tylko zmiana sposobu prezentacji treści - to próba przejęcia kontroli nad tym, jak użytkownicy postrzegają informacje online. Autorzy zostają zepchnięci na margines. Redakcje od The Verge po Engadgeta nie kryją oburzenia. I trudno się dziwić - to nie jest kwestia urażonego ego. To realny atak na kontrolę redakcyjną. Kiedy ktoś przepisuje twoją pracę bez zgody, a czytelnik myśli że to twoje słowa, to tracisz możliwość komunikowania się z odbiorcą na własnych zasadach. A dla czytelnika? To oznacza, że nawet jeśli jego ulubiony serwis nie stosuje clickbaitu to w Google Discover może wyglądać tak, jakby to robił. Nagłówki generowane przez AI sprawiają wrażenie sensacyjnych, a redakcja - choć niewinna - ponosi konsekwencje. REKLAMA To tylko eksperyment - naprawdę? Clickbait 2.0 pisany przez maszyny Google uspokaja: to test dla niewielkiej grupy użytkowników. Ale historia pokazuje, że eksperymenty szybko stają się standardem. Tak było z AI Overviews. Jeśli algorytm odkryje, że clickbaitowe nagłówki zwiększają zaangażowanie to trudno uwierzyć, że firma zrezygnuje z takiego narzędzia. Wydawcy od lat walczą z clickbaitem, starając się budować zaufanie i autentyczność. Teraz Google wprowadza clickbait w wersji 2.0 - generowany przez sztuczną inteligencję. To mistrzostwo hipokryzji: zakaz dla innych, przyzwolenie dla siebie. Przyszłość mediów online rysuje się ponuro. Automat pisze nagłówki, dziennikarz jest obwiniany, a czytelnik nie wie co jest prawdą. Twój ulubiony serwis naprawdę nie robi clickbaitu. Ale Google już zaczęło robić to za niego. REKLAMA Maciej Gajewski 03.12.2025 17:33 Ładowanie..."
Technologie,RAF krąży wokół Kaliningradu. Trwa ważna misja,https://spidersweb.pl/2025/12/raf-rc135w-nad-kaliningradem-baltyk-zwiad.html,"Wed, 03 Dec 2025 16:36:07 +0100","Ładowanie... Brytyjski samolot rozpoznawczy RC-135W Rivet Joint odbył lot wokół obwodu królewieckiego, patrolując newralgiczny fragment wschodniej flanki NATO. Jak opisuje portal UK Defence Journal, maszyna Królewskich Sił Powietrznych prowadziła misję zwiadowczą nad Morzem Bałtyckim i w przestrzeni powietrznej państw sojuszniczych. Tego typu loty nie są niczym nowym, ale od czasu pełnoskalowej inwazji Rosji na Ukrainę ich częstotliwość wyraźnie wzrosła. REKLAMA Trasa wokół rosyjskiej eksklawy Dane z monitoringu lotu pokazują, że brytyjski samolot najpierw leciał wzdłuż polskiego wybrzeża Bałtyku, poruszając się nad terytorium sojusznika. Następnie maszyna przebyła rejon określany jako Przesmyk Suwalski, czyli kluczowy fragment granicy między Polską a Litwą, położony pomiędzy Białorusią a obwodem królewieckim. Fot. ukdefencejournal.org.uk Po przekroczeniu granicy litewskiej RC-135W wszedł w przestrzeń powietrzną kolejnego kraju NATO. To właśnie stamtąd okrążył rosyjską eksklawę od północy, prowadząc nasłuch i obserwację otaczającej ją przestrzeni. Cały lot przebiegał w granicach przestrzeni powietrznej państw sojuszniczych oraz nad wodami międzynarodowymi, zgodnie z obowiązującymi przepisami. RC-135W Rivet Joint to latające uszy RAF RC-135W Rivet Joint to wyspecjalizowany samolot przeznaczony do rozpoznania elektronicznego. RAF dysponuje obecnie trzema maszynami tego typu. Ich zadanie polega na wykrywaniu, lokalizowaniu i analizowaniu sygnałów: od emisji radarów, przez łączność radiową, po inne formy komunikacji. Zebrane informacje trafiają następnie do systemów dowodzenia, które mogą na ich podstawie budować obraz sytuacji w danym regionie. Maszyna osiąga prędkość około 800 km/h, a jej zasięg przekracza 9 tys. km. Dzięki temu może prowadzić długotrwałe misje nad rozległymi akwenami, takimi jak Morze Bałtyckie, bez konieczności częstego lądowania. Zauważmy, że RC-135W nie przenosi uzbrojenia – jego największą siłą są anteny, czujniki i rozbudowane systemy analizy sygnałów. Jawny lot, niejawne dane Choć to, co samolot słyszy i widzi, pozostaje tajemnicą służb wywiadowczych, same loty Rivet Jointów są w dużej mierze jawne. Trasa brytyjskiej maszyny była widoczna w cywilnych systemach śledzenia ruchu lotniczego, które rejestrują transpondery większości statków powietrznych. NATO konsekwentnie monitoruje aktywność wojskową w rejonie Bałtyku i wokół Kaliningradu. Otwarcie widocznego lotu i niejawnej zawartości zebranych danych sprawia, że takie misje mają podwójny efekt. Z jednej strony zapewniają wiedzę wywiadowczą, z drugiej – wysyłają polityczny sygnał o obecności i zaangażowaniu sojuszu w regionie. Bałtyk pod stałą obserwacją Patrol RC-135W Rivet Joint wpisuje się w szerszy obraz aktywności sił sojuszniczych na wschodniej flance. Loty maszyn rozpoznawczych nad Bałtykiem i w pobliżu obwodu królewieckiego stały się naturalnym elementem krajobrazu po 2022 r. Dla mieszkańców Polski, Litwy czy Łotwy to często tylko dodatkowe smugi kondensacyjne na niebie. Dla planistów wojskowych – codzienna dawka danych o tym, co dzieje się po drugiej stronie granicy. Przeczytaj także: REKLAMA W tym sensie najnowsza misja RAF nie jest spektakularnym incydentem, lecz kolejnym ogniwem długiego łańcucha. Brytyjski samolot rusza z baz na Zachodzie, robi pętlę nad Bałtykiem, zahacza o polskie i litewskie niebo, po czym wraca do domu, zabierając ze sobą coś znacznie cenniejszego niż zdjęcia – szczegółowy obraz elektronicznego szumu wokół Kaliningradu. *Źródło zdjęcia wprowadzającego: raf.mod.uk REKLAMA Marcin Kusz 03.12.2025 16:36 Ładowanie..."
Technologie,Spotify wyzywa we Wrapped od starych dusz. Zrobiło się przykro,https://spidersweb.pl/2025/12/spotify-wyzywa-we-wrapped-od-starych-dusz-zrobilo-sie-przykro.html,"Wed, 03 Dec 2025 15:59:28 +0100","Ładowanie... Rzeczywistość zadaje kilka takich ciosów. Najpierw bolą. I to mocno. Zaczyna się niewinnie. Dziecko sąsiadów nie mówi ci ""cześć"", tylko: ""dzień dobry panu"". W sklepie pytają o dowód i kiedy zaskoczony chcesz sięgnąć po mObywatela, rumieniąc się delikatnie z powodu komplementu, sprzedawcy szybko dodają, że to żart, trochę dziwiąc się, że nie załapałeś. To było przecież takie oczywiste. A potem już idzie i nawet nie protestujesz, kiedy w tramwaju ktoś chce ustąpić miejsca. Nie zauważasz w końcu, że większość anegdot zaczyna się od ""za moich czasów"", ""pamiętam, jak…"", ""kiedyś stał tu..."". Ale ty, Spotify? Tak dla ciebie wyglądamy? Jak facet z mema przebrany za nastolatka, który wdzięczy się do młodzieży, choć dawno już do niej należy? REKLAMA W swoim corocznym podsumowaniu mijających miesięcy Spotify ocenia wiek na podstawie tego, co się słucha. Wprawdzie sam z platformy nie skorzystam i nie wiem, na ile algorytmy by mnie wyceniły (ale też zerkam na winyle i sam znam odpowiedź, mój muzyczny wiek sugerowałby spisanie testamentu), ale widzę, jak was podsumowano. Was, staruszków Spotify byłoby mniej bezczelne, gdyby zaproponowało powiększenie czcionki. Albo domyślnie wyłączyłoby opcję w telefonie, która pyta, czy na pewno chcemy zwiększyć poziom głośności, choć to niebezpieczne dla słuchu, co byłoby wyrazem tego, że w końcu zdali sobie sprawę, że na takie pytania już za późno. Na niższych przecież nic nie słychać. Ale żeby napisać, że ma się starą duszę, bo wczesne lata 90. XX w. to twoje muzyczne klimaty?! ""Stara dusza"" i ""wczesne lata 90. XX w."" to przecież wykluczające się terminy. To było prawie, że wczoraj. Ludzie urodzeni na początku lat 90. XX. dopiero wchodzą w dorosłość. To jeszcze młodzież. Wczesne lata 70. XX w. wycenione na 71 lat? A widzieliście, jak nóżka chodzi przy ""Starmanie"" Bowiego, jak głowa szaleje przy ""Maggie Mae"" Beatlesów, a łzy same cisną się do oczu przy całej płycie ""Harvest"" Neila Younga. Oczywiście, że nie, i dlatego nie rozumiecie, ile energii i zapału jest w nas, słuchaczach. Jak ta krew buzuje! O początkach punk rocka nawet nie zaczynam, ale tylko z grzeczności, żeby was nie zawstydzać, ośmieszać. Poniżać! Zapewne jest w tym celowość, to skuteczna prowokacja Niektórym może rzeczywiście zrobi się nieco nieprzyjemnie z powodu bycia ocenionym jako dziaders (jeśli używacie takiego określenia nieironicznie, dodajcie +10 do muzycznego wieku), choć przecież dowody są ewidentne. Co innego zdawać sobie sprawę i podejrzewać się o lekkie zostanie z tyłu. Tak, zauważamy, że coraz częściej krzywimy się na nowe rytmy i coraz rzadziej nam to przeszkadza. Ba, uważamy, że mieli rację ci, którzy mówili, że kiedyś muzyka była jakaś taka... lepsza. Ale stanąć twarzą w twarz faktami? Nie da się udawać, że deszcz pada, gdy Spotify pluje faktami. Pewnie będą tacy, którzy z dumą udostępnią wynik. Tak, mój muzyczny wiek to najlepsze lata 60. XX w., a muzyczny adres to Powązki. A wy co, pewnie plumkanie z komputerka? Jakieś hip-hopy, autotune, inne disco polo. Zaskoczyło mnie, że Spotify samo przyznaje się do własnej… porażki Pokazanie, że ludzie zamknęli się w bezpiecznych bańkach, słuchają tego, co dobrze już znają, dla platformy streamingowej powinno być raczej wyrzutem sumienia. A to przecież solidny dowód w sprawie przeciwko algorytmom, które trzymają nas na uwięzi. ""Ale po co zapuszczać się w nieznane rejony!"", mówią te wszystkie playlisty. Tu masz to, co dobrze znasz i lubisz. A jak ci się nie spodoba i zdenerwowany wyłączysz aplikację i włączysz TikToka? Nie ma co eksperymentować, poszukiwać. Jesteś już starą duszą, zaakceptuj to. Starych drzew się nie przesadza. Mamy muzykę z całego świata, mnóstwo nowych nagrań, a i tak trzymamy się kurczowo tego, co znamy. Dobrze znać klasykę, to solidne fundamenty, ale warto stawiać kolejne piętra. To porażka platform streamingowych, które nie chcą wyciągać ze strefy komfortu. Są jak biuro podróży, które zabiera na wycieczkę po osiedlu, a nie do nowego świata. Jaka misja, jaka pasja do muzyki – co ja wygaduję, to przecież towar, produkt, trzeba minimalizować ryzyko straty i niepowodzenia, jakim byłoby odejście użytkowników. Bezpieczniej serwować to, co znają i lubią. Ściany banieczki są takie bezpieczne. Stara dusza to więc jednak specyficzny komplement. Pewna kokieteria ze strony platformy. Stary, ale jary! Tylko trochę uwiera, bo chcąc nie chcąc odkrywa niewygodną prawdę. Może nie odkrywa, bo jest się świadomym jej istnienia. Przypomina o niej. A to nawet gorsze. Przed chwilą wszyscy zachwycali się burgerem z lat 90. czy początków XXI w. Co chwilę wraca jakiś produkt z tamtych lat. Moda na retro nie znika, staje się wyrazem buntu, sprzeciwu wobec nadchodzącej przyszłości. Tej niepewnej, niebezpiecznej. Przeszłość się nie zmieni. Nie zawsze było kolorowo, ale już to znamy. Oswoiliśmy i polubiliśmy. ""Ci, których dopadła nostalgia, w istocie nie tyle pragną coś odzyskać, ile czegoś się pozbyć"" – pisał Mark Lilla, autor książki ""Błoga ignorancja. O tych, co wolą nie wiedzieć"". Zygmunt Bauman w swojej książce ""Retrotopia"" cytował Svetlanę Boym, która uznawała nostalgię za ""mechanizm obronny w epoce przyśpieszonego rytmu życia oraz wstrząsów historii"". Nostalgia to paskudna choroba. Wiem o tym doskonale, bo na nią cierpię. Na dodatek na wyjątkowo kłopotliwy wariant. Mój przypadek, zapewne nie jakiś nadzwyczajny, polega na tym, że zdarza mi się wzdychać za rzeczami, których nie miałem prawa doświadczyć, a jeśli nawet, to nie aż tak, by stawiać te zdarzenia za wzór. Jak każdy chory staram się jakoś tę chorobę uzasadnić, pogodzić się z nią, więc pasuje mi, że to reakcja obronna na rozczarowującą teraźniejszość i mroczną przyszłość. Przeszłość już się wydarzyła, ma kształt, więc można go dopasować pod siebie. Z przyszłością to niemożliwe. REKLAMA Mogę bronić siebie i innych nostalgików. Ale jeśli nowoczesne firmy wpychają nas w ramiona nostalgii, to jak to świadczy o nich? Jaką ocenę sobie wystawiają? ""Kształtujemy niewesołą teraźniejszość, nie wiemy, jak nam wyjdzie z przyszłością, więc chodźcie do nas i schowajcie się w bezpiecznej przeszłości"" – mówią. A potem powiedzą wam, że jesteście starymi duszami. To już chociaż mogliby zachować pozory. REKLAMA Adam Bednarek 03.12.2025 15:59 Ładowanie..."
Technologie,"Gra schudła o 85 proc. To nie magia, ale i tak się ucieszysz",https://spidersweb.pl/2025/12/helldivers-2-slim-version.html,"Wed, 03 Dec 2025 15:53:58 +0100","Ładowanie... Przy premierze na PC w lutym ubiegłego roku gra zajmowała około 70 GB. Z czasem jednak rozrastała się w zastraszającym tempie. Powód? Banalny, a zarazem kosztowny: zduplikowane zasoby. Każda aktualizacja dodawała kolejne kopie tych samych tekstur i efektów. Optymalizacja pod pamięć HDD wymaga takiego rozplanowywania danych, by możliwie skrócić fizyczną podróż iglicy po talerzu magnetycznym (nie bez powodu HDD określany jest mianem pamięci mechanicznej). To oznacza tworzenie sekwencji danych wykorzystujących zwielokrotnione te same zasoby. Pamięci SSD nie mają tego problemu, nie ma w nich przemieszczającego się fizycznie elementu mechanicznego. Arrowhead tłumaczyło to troską o graczy korzystających ze starszych dysków HDD. Obawiano się, że usunięcie duplikatów wydłuży czasy ładowania nawet dziesięciokrotnie. Według szacunków studia ok. 11 proc. graczy wciąż używało tradycyjnych dysków. Problem polegał na tym, że były to dane branżowe a nie testy przeprowadzone na Helldivers 2. Okazało się, że gra ma dziesiątki gigabajtów niepotrzebnego balastu, optymalizacji pod wolną pamięć masowa, która stała się niepotrzebna. REKLAMA Czytaj też: Deduplikacja, czyli sprzątanie w pamięci Łatka slim version wprowadziła deduplikację, czyli eliminację powtarzających się danych. Zamiast setek kopii tej samej tekstury, gra korzysta teraz z jednego pliku, do którego odwołuje się w razie potrzeby. Efekt? Gra schudła o ponad sto gigabajtów, a struktura plików wreszcie zaczęła przypominać logiczny system, a nie cyfrowy chaos. Arrowhead obawiało się katastrofy. W teorii czasy ładowania miały wzrosnąć nawet dziesięciokrotnie. W praktyce? Różnica wyniosła najwyżej kilka sekund. Jak włączyć slim version? Proces jest banalnie prosty: Otwórz bibliotekę Steam. Kliknij prawym przyciskiem na Helldivers 2. Wybierz Properties (Właściwości). Przejdź do zakładki Betas. W menu Beta Participation wybierz prod_slim. Aktualizacja pobierze się automatycznie. W razie problemów można wrócić do wersji legacy, wybierając prod_legacy. Arrowhead zapewnia, że obie wersje są identyczne pod względem funkcjonalności - różnią się wyłącznie rozmiarem. Jeszcze niedawno sytuacja wyglądała tak: PC:154 GB PS5: 35-40 GB Xbox Series X|S: 35-40 GB REKLAMA Po łatce proporcje się odwróciły. Arrowhead wdraża slim version etapami. Na razie jest dostępna w ramach bety, ale jeśli nie pojawią się problemy to stanie się domyślną wersją dla wszystkich nowych instalacji. To ostrożne podejście ma sens. Choć różnice w ładowaniu są minimalne to studio chce mieć pewność, że żadna grupa graczy nie zostanie poszkodowana. REKLAMA Maciej Gajewski 03.12.2025 15:53 Ładowanie..."
Technologie,Allegro odpala gwarancję dostawy przed mikołajkami. Szukaj oznaczenia,https://spidersweb.pl/2025/12/allegro-gwarancja-dostawy-przed-mikolajkami-2025.html,"Wed, 03 Dec 2025 15:37:06 +0100","Ładowanie... Na czym polega nowe udogodnienie? Na całej platformie sprzedażowej u różnych sprzedawców będziemy widzieć produkty z zielonym oznaczeniem - nie dotyczy to jednak samej ceny (dla której zielony oznacza gwarancję najniższej ceny), a ikony zielonego prezencika. Z rozwiązania skorzystamy jednak tylko do 4 grudnia. REKLAMA Allegro z gwarancją dostawy przed mikołajkami. Tylko do 4 grudnia Jeśli chcemy mieć pewność, że zamówiona przesyłka na Allegro zostanie dostarczona jeszcze przed 6 grudnia, musimy wybierać produkty z zielonym oznaczeniem. Przy przewidywanej dostawie zobaczymy ikonę prezentu. Rozwiązanie zapewnia informacje, kiedy powinniśmy się spodziewać dostarczenia i czy zostanie zrealizowane do 5 grudnia. Przy każdej indywidualnej ofercie znajdziemy też standardowo informacje, do której godziny złożyć zamówienie. Oznaczenie wykorzystuje przewidywany czas dostawy na podstawie danych sprzedających z Allegro oraz firm kurierskich. Gwarancja dostawy przed mikołajkami ma być dostępna do czwartku 4 grudnia. Takiego oznaczenia chcemy szukać Na Allegro sprzedawcy mocno stawiają na szybkość realizacji dostawy i najczęściej, gdy zamówimy przesyłkę do odpowiedniej godziny, ta zostanie dostarczona na następny dzień. Dlatego zamawiając jeszcze w czwartek, możemy liczyć na dostawę w piątek. Zależy to oczywiście od działania sklepu i firmy kurierskiej. Przy każdym oznaczeniu ""przed mikołajkami"" widzimy też sugerowany termin dostawy np. jutro lub pojutrze. Zamówienie po 4 grudnia może wiązać się z możliwością dostawy w sobotę, czyli już w dniu mikołajek. Na stronie głównej aplikacji Allegro mamy nawet kafelek, który przenosi nas do zebranych dedykowanych ofert z gwarancją dostawy przed mikołajkami. Zawiera obecnie trwające promocje na asortyment z różnych kategorii: np. megaokazji, hity świąt z TV, zimowe przeceny i wiele innych. W serwisie internetowym Allegro też jest dostępna dedykowana zakładka wszystko na święta 2025, która obejmuje produkty z gwarancją dostawy przed mikołajkami. REKLAMA Więcej o Allegro przeczytasz na Spider's Web: REKLAMA Albert Żurek 03.12.2025 15:37 Ładowanie..."
Technologie,Afera szpiegowska u Elona Muska. Rosyjski kosmonauta złapany za rękę,https://spidersweb.pl/2025/12/afera-szpiegowska-u-elona-muska.html,"Wed, 03 Dec 2025 14:44:51 +0100","Ładowanie... Rosyjska agencja kosmiczna Roskosmos przekazała, że Oleg Artemjew (na głównym zdjęciu), jeden z najbardziej doświadczonych rosyjskich kosmonautów, został nagle zdjęty z misji SpaceX Crew-12. Oficjalny powód? Przeniesienie na inne stanowisko. Jednak niezależne rosyjskie media śledcze twierdzą, że prawa wygląda zupełnie inaczej. I brzmi jak scenariusz thrillera szpiegowskiego dziejącego się w hangarach SpaceX. Choć to raczej smutne. Bo oto na naszych oczach Rosjanie przekraczają koleją granicę i pokazują, że do kradzieży przemysłowej wykorzystują nawet kosmonautów. REKLAMA Kosmonauta nie poleci Crew-12 to czteroosobowa misja NASA i SpaceX, którą planowano wysłać na Międzynarodową Stację Kosmiczną już w lutym 2026 r. Na pokładzie mieli polecieć trzej Amerykanie oraz jeden Rosjanin, 54-letni Oleg Artemjew, weteran trzech wcześniejszych wypraw na ISS. Tym większe było zaskoczenie, gdy 2 grudnia Roskosmos poinformował, że Artemjew jednak nie poleci. Na jego miejsce wyznaczono innego kosmonautę, Andrieja Fediajewa. Oficjalna linia agencji sugeruje ""zwykłe przesunięcie kadrowe"", ale wersja ta brzmiała podejrzanie już w momencie ogłoszenia. Zagadkę rozwiązał The Insider, rosyjski portal śledczy, niezależny od Kremla. Według jego ustaleń powód jest znacznie poważniejszy: Artemjew miał naruszyć amerykańskie przepisy dotyczące bezpieczeństwa narodowego, a dokładniej ITAR, czyli International Traffic in Arms Regulations. To prawo, które w USA chroni najbardziej wrażliwe technologie. Tak wrażliwe, że nie wolno ich nawet wynosić poza wyznaczone pomieszczenia, a co dopiero fotografować. Zdjęcia silników SpaceX Z doniesień The Insidera, który analizuje wpis analityka Gieorgija Triszkina na Telegramie wynika, że do incydentu (taki eufemizm oznaczający szpiegostwo i kradzież) doszło w zeszłym tygodniu w głównej kwaterze SpaceX w Hawthorne w Kalifornii. Artemjew podczas szkolenia miał fotografować dokumentację techniczną SpaceX oraz elementy wewnętrzne elementy silników, a następnie ""używać telefonu"" do przesyłania tych danych. Trishkin napisał również, że NASA nie chce, aby skandal wokół Artemiewa ujrzał światło dzienne i milczy na ten temat. Incydent ten kładzie się cieniem na i tak już napiętych stosunkach między USA a Rosją w kwestii kosmosu. ISS pozostaje jednym z ostatnich bastionów współpracy, ale takie sytuacje podważają wzajemne zaufanie. SpaceX, jako firma prywatna, ale ściśle współpracująca z Pentagonem, ma absolutną obsesję na punkcie bezpieczeństwa swoich technologii. REKLAMA Więcej na Spider's Web: REKLAMA Bogdan Stech 03.12.2025 14:44 Ładowanie..."
Technologie,Spotify Wrapped 2025 już tu jest. Tak sprawdzisz swoje podsumowanie,https://spidersweb.pl/2025/12/spotify-wrapped-2025-podsumowanie-muzyki-utworow-gatunkow.html,"Wed, 03 Dec 2025 14:27:58 +0100","Ładowanie... Pierwsi użytkownicy mogą uzyskać dostęp do Spotify Wrapped przy użyciu dedykowanej strony internetowej serwisu, na której widnieje kod QR. Wystarczy tylko go zeskanować. Zanim podsumowanie pojawi się w dedykowanej zakładce w aplikacji, możemy je uruchomić już wcześniej. REKLAMA Spotify Wrapped 2025 już dostępne. Tak sprawdzisz swoje podsumowanie roku Spotify już w ubiegłym tygodniu uruchomiło dedykowaną stronę Wrapped, na której widniał kod QR umożliwiający pobranie aplikacji na telefon. Teraz ta sama witryna służy do uruchomienia tegorocznego podsumowania. Na stronie internetowej czytamy: ""wrapped jest dostępne w aplikacji"", ""odkryj, jak brzmiał Twój rok. Otwórz aplikację na telefonie i dołącz do zabawy"". Jeśli mamy zainstalowaną aplikację Spotify na telefonie, zeskanowanie kodu QR uruchomi dedykowany ekran funkcji w aplikacji mobilnej. Następnie zobaczmy mnóstwo różnych kafelków z informacjami podsumowującymi 2025 r.: przesłuchane minuty, top gatunki, wykonawcy, albumy i inne. Dodano też nowości, których nie przypominam sobie w ubiegłym roku: np. quiz z utworów, muzyczny wiek czy klub muzyczny. Całość jest zrealizowana w formie relacji, którą można odtwarzać wielokrotnie. Obecnie na czas pisania tego artykułu (3 grudnia ok. godz. 14) samo uruchomienie aplikacji nie uruchamia podsumowanie Spotify Wrapped. Gigant streamingu muzycznego zapowiedział, że ""Wrapped pojawi się wkrótce"" w miniony wtorek o godz. 15:00. W związku z czym powinniśmy oczekiwać, że podsumowanie bez wykonywania dodatkowych kroków będzie dostępne w środę 3 grudnia o 15:00 dla wszystkich. Do tego czasu należy korzystać z metody skanowania kodu QR ze strony internetowej Spotify. REKLAMA Więcej o Spotify przeczytasz na Spider's Web: REKLAMA Albert Żurek 03.12.2025 14:27 Ładowanie..."
Technologie,3 minuty i po bólu. Mniej stresu przy stłuczce,https://spidersweb.pl/2025/12/3-minuty-i-po-bolu-mniej-stresu-przy-stluczce.html,"Wed, 03 Dec 2025 14:01:00 +0100","Ładowanie... Wprawdzie takich zdarzeń uniknąć się nie da, ale na szczęście żyjemy w czasach, w których można sprawić, że głowa nie będzie obciążona męczącymi, skomplikowanymi kwestiami papierkowymi. Pomocną dłoń wyciąga technologia. Warto przy okazji przypomnieć, że stłuczka wcale nie wymaga wezwania policji Jeśli z zdarzeniu nie ma rannych oraz podejrzeń co do trzeźwości uczestników kolizji, jej uczestnicy mogą sami przygotować oświadczenie o zdarzeniu i zgłosić szkodę bez obecności funkcjonariuszy. Dzięki temu nerwowy proces zajmuje znacznie mniej czasu, bo nie trzeba czekać na przyjazd radiowozu, co szczególnie w dużych miastach może potrwać. Doskonale znamy te sceny obserwowane nawet z perspektywy świadka – dwa samochody stoją na poboczu w oczekiwaniu na to, aż służby zajmą się sprawą i oceną zdarzenia. Jeżeli strony są zgodne co do tego, kto jest winny, to wszystko można pominąć, od razu przechodząc do konkretów. Co więcej, dziś odpada również nerwowe poklepywanie się po kieszeniach, w celu znalezienia czegoś do pisania, i szukanie kartek w schowkach. Obejdzie się bez papierologii, a wszystko za sprawą funkcji mStłuczka, która przygotowana została przez Centralny Ośrodek Informatyki (COI) oraz Ubezpieczeniowy Fundusz Gwarancyjny (UFG) przy współpracy z Polską Izbą Ubezpieczeń (PIU) i ubezpieczycielami. Jeśli nie ma rannych i oba pojazdy są zarejestrowane w Polsce, wystarczy że obie strony biorące udział w zdarzeniu są zgodne co do jego przebiegu i winy oraz mają mObywatela. Aplikacja mObywatel pomaga w wielu nie tylko urzędowych sprawach, ale ma też coś dla kierowców Proces spisania oświadczenia sprawcy kolizji czy zgłoszenia szkody odbywa się bezpośrednio w aplikacji. Nie trzeba przygotowywać i dostarczać żadnych papierowych formularzy. Kierowcy mogą później pobrać oświadczenia na swoje urządzenia w formacie PDF. Co ważne, taki plik podpisany jest certyfikatem kwalifikowanym ministra właściwego ds. informatyzacji, co potwierdza autentyczność i integralność sporządzonego w aplikacji dokumentu. Cyfryzacja nie tylko upraszcza procedury, ale również sprawia, że są jeszcze bardziej przejrzyste i odporne na ewentualne oszustwa. Nie trzeba obawiać się również o poprawność danych Te uzupełniane są automatycznie i pochodzą bezpośrednio z rejestrów państwowych, takich jak CEPiK i PESEL - jedna osoba skanuje mObywatelem kod QR z telefonu drugiej i dzięki temu potwierdzona zostaje tożsamość oraz pobierane są wszelkie niezbędne informacje. Przy okazji odpadają więc również drobne pomyłki, jak literówki czy źle wpisane nazwiska. A o takie błędy przecież nietrudno w stresujących sytuacjach. Tu dane są zawsze aktualne i poprawne, a cała procedura trwa zaledwie kilka minut. Ze statystyk wynika, że niektórzy potrafili uwinąć się nawet w 3 min. O stłuczce pewnie prędko się nie zapomni, bo to zawsze nerwowe doświadczenie, ale przynajmniej formalności można mieć szybko z głowy. Nie trzeba zastanawiać się, jakie dane są potrzebne i co należy w oświadczeniu zamieścić – aplikacja wszystko wyjaśnia i krok po kroku pomaga przejść przez cały proces. Kierowcy wskazują własne pojazdy i przypisane do nich polisy OC oraz gdzie doszło do uszkodzeń w samochodzie. Na tym etapie dodawane są również zdjęcia, które potwierdzają szkody. Kierowcy mogą też od razu wysłać zgłoszenie do ubezpieczyciela, bezpośrednio z poziomu aplikacji. Warto zdecydować się na to szybciej, bo dzięki temu ubezpieczyciel będzie mógł prędzej zająć się sprawą. Funkcja mStłuczka w aplikacji mObywatel sprawia, że cały proces jest naprawdę prosty i przejrzysty O to chodziło, by zabrać kierowcom dodatkowy stres związany z wypisywaniem formularzy. Eliminuje to przy okazji możliwe błędy, co z kolei jest dużym ułatwieniem dla ubezpieczycieli. Im przecież także zależy na tym, aby dane były poprawne, a cały proces wygodny i jasny dla zgłaszających. Ubezpieczyciele idą z duchem czasu i sięgają po narzędzia, dzięki którym kierowcy mogą łatwiej poradzić sobie z drogowymi incydentami. Zadaniem ubezpieczycieli jest takie obsłużenie klienta, aby zminimalizować te negatywne emocje, szybko i sprawnie załatwić formalności. Po to jest mStłuczka. Rozwiązanie technologiczne zaprojektowane z myślą o poprawie doświadczeń klienta. mStłuczka przełoży się na wyższą jakość obsługi i większe zaufanie do ubezpieczycieli. To rozwiązanie innowacyjne i przyjazne dla użytkownika. W centrum uwagi stawia komfort klienta dając mu wygodny, nowoczesny i bezpieczny sposób spisania oświadczenia i zgłoszenia szkody. Czasami łatwo o tym zapomnieć i nie docenić, w jakich czasach żyjemy. Stłuczki pewnie nieprędko zostaną wyeliminowane z życia kierowców, ale przynajmniej związane z tym procedury mogą przebiegać naprawdę szybko i bezproblemowo. Kilka minut po zdarzeniu, a strony rozjeżdżają się w swoje strony? Kiedyś nie do pomyślenia, dziś to już norma. Adam Bednarek 03.12.2025 14:01 Lokowanie produktu : Polska Izba Ubezpieczeń Ładowanie..."
Technologie,Idealne prezenty dla nastolatka na Święta. Pomysły na każdą kieszeń,https://spidersweb.pl/2025/12/pomysly-na-prezent-dla-nastolatka.html,"Wed, 03 Dec 2025 13:43:59 +0100","Ładowanie... Zbliżają się wielkimi krokami tegoroczne Święta, a wraz z nimi - czas prezentów. Często stajemy przed wyzwaniem, co wybrać na prezent, zwłaszcza dla nastolatków, których zainteresowania i gusty potrafią zmieniać się w mgnieniu oka. Dlatego wybór idealnego prezentu pod choinkę dla nastolatka nie jest najprostszy. Aby ułatwić to zadanie, przygotowaliśmy zestawienie interesujących propozycji prezentowych. Znajdziecie tutaj propozycje na każdą kieszeń - od bardziej ekskluzywnych opcji, po te bardziej przystępne cenowo. Tak, aby zbliżające się Święta nie były czasem biegania po sklepach i zastanawiania się nad prezentami, tylko okazją do spędzenia czasu z bliskimi. Oto kilka inspiracji, które sprawdzą się zarówno dla młodszych, jak i starszych nastolatków. REKLAMA 🎄 Prezentownik XMAS na Spider’s Web - Twój przewodnik po idealnych prezentach 🎁 Zobacz to! Uruchomiliśmy specjalną strefę XMAS 2025 pełną świątecznych propozycji i wyjątkowych zestawień prezentowych, które pomogą ci znaleźć idealny pomysł na prezent. Aby jeszcze bardziej ułatwić poszukiwania, przygotowaliśmy także podstrony tematyczne - Dla Niej, Dla Niego, Dla Dziecka, Dla Domu. Samsung Galaxy A56 - 1439 zł Pomysł na prezent dla Nastolatka: Samsung Galaxy A56 Naszą pierwszą propozycją prezentu dla nastolatka jest smartfon marki Samsunga, a konkretnie Galaxy A56. Sprzęt ma na pokładzie wszystko, co potrzebne w telefonie dla młodego człowieka, w tym wydajny procesor Samsung Exynos 1580 gwarantujący dobre działanie urządzenia w codziennym użytkowaniu - poruszanie się po systemie, szybkie działanie aplikacji takich jak komunikatory i platformy social mediów. Nie jest to telefon z najwyższej półki, ale moc obliczeniowa tego urządzenia jest wystarczająca, aby uruchomić również bardziej wymagające gry mobilne typu PUBG Mobile, Fortnite, League of Legends Wild Rift czy Call of Duty Mobile. W tym modelu mamy 8 GB RAM-u i dysk. 256 GB. Za wyświetlanie treści odpowiada duży, bo aż 6,7-calowy ekran o częstotliwości odświeżania 120 Hz. SPRAWDŹ OFERTĘ Samsung Galaxy A56 Ceneo Mamo, Tato - ale ja chcęęęę iPhone’a! - 3999 zł Pomysł na prezent dla Nastolatka: iPhone 17 To hasło, które usłyszała (i jeszcze usłyszy) masa rodziców. Posiadanie iPhone’a przez nastolatków ma szczególne znaczenie i wielu młodych ludzi w tym wieku nie chce smartfona z Androidem. Najczęściej posiadanie telefonu sygnowanego ugryzionym jabłuszkiem wynika z presji rówieśników. Dlatego dobrym świątecznym prezentem dla nastolatka może być iPhone. Nie musi być to jednak jeden najnowszych i najdroższych modeli, takich jak iPhone 17 Pro lub 17 Pro Max, ani tym bardziej taki najciekawiej wyglądający w postaci iPhone’a Air. Te trzy telefony katalogowo kosztują ponad 5000 zł. Osobiście polecałbym iPhone'a 17 za 3999 zł (a czasem da się go kupić taniej w promocji). To tegoroczny bazowy model, który wystarczy na długie lata, a do tego cechuje się najlepszym stosunkiem ceny do jakości od lat, w tym za sprawą ekranu odświeżanego w 120 Hz, co jeszcze rok temu było . Urządzenia z poprzedniej kolekcji nie są wiele tańsze, ale kiepsko wypadają na jego tle pod względem parametrów Jeśli budżet jednak na to nie pozwala, a telefonem musi być koniecznie coś od Apple’a z iOS-em, to warto rozważyć zakup nieco tańszego iPhone’a 16e. Słuchawki bezprzewodowe JBL Tune Beam - 198,99 zł Pomysł na prezent dla Nastolatka: JBL Tune Beam Wiele nastolatków nie wyobraża sobie wyjścia z domu bez słuchawek w uszach i muzyki. Ulubione utwory potrafią im towarzyszyć niemalże ciągle - czy to w drodze do lub ze szkoły, podczas dojazdu na spotkanie ze znajomymi czy wieczorem przed snem. Dlatego dobre słuchawki bezprzewodowe mogą stanowić świetny pomysł na prezent. Warto rzucić okiem na JBL Tune Beam. To zestaw typu TWS, a obie słuchawki z dokonałowymi końcówkami chowają się w eleganckim, czarnym etui. Opaska sportowa Xiaomi Mi Band 10 - 159 zł Pomysł na prezent dla Nastolatka: Xiaomi Mi Band 10 Kolejną ciekawą opcją prezentu dla nastolatka może być opaska sportowa taka jak Xiaomi Mi Band 10. Tego typu gadżety są znacznie tańsze od smartwatchy, a mają bardzo podobne funkcje. W końcu niektórzy mogą chcieć mieć sprzęt pozwalający śledzić aktywności, kroki czy sen, a przy tym nie potrzebują inteligentnego zegarka. Smart opaska pozwala m.in. na zbliżeniowe płatności, ciekawie wygląda i oferuje naprawdę długi czas pracy na jednym ładowaniu - do kilka tygodni. To ciekawa propozycja na świąteczny prezent dla aktywnych nastolatków, oferująca ponad 150 trybów sportowych. OPASKA SPORTOWA XIAOMI MI BAND 8 JEST DOSTĘPNA W TYM SKLEPIE: Xiaomi Mi Band 10 Allegro MSI Cyborg 15: laptop do gier… tzn. do nauki, oczywiście - 4349 zł Pomysł na prezent dla Nastolatka: MSI Cyborg 15 Dobrym świątecznym prezentem dla nastolatka może być laptop. Niekoniecznie musi być to drogi sprzęt, ale warto postawić na taki, który przyda się w codziennych szkolnych zadaniach - pomoże z wykonaniem prezentacji, ułatwi sprawdzanie dziennika elektronicznego czy przygotowanie projektu na informatykę. Jeśli nastolatek lubi gry, to można pokusić się na propozycję laptopa gamingowego. Dobrym wyborem będzie MSI Cyborg z 15,6-calowym ekranem IPS odświeżanym w 144 Hz, kartą graficzną GeForce RTX 5050. To urządzenie wyróżnia bardzo dobre wykonanie oraz atrakcyjna cena. Nie tylko sprawdzi się podczas zabawy, ale też będzie sprzętem przyszłościowym, który poradzi sobie z obsługą aplikacji wykorzystujących sztuczną inteligencję. SPRAWDŹ OFERTĘ MSI Cyborg 15 Komputronik Konsola do gier: Sony PlayStation 5 - 1988 zł Pomysł na prezent dla Nastolatka: PlayStation 5 Slim Nastolatkowie uwielbiają gry, to fakt. Aby móc cieszyć się rozgrywką, niezbędny jest odpowiedni sprzęt - komputer, laptop lub… konsola! Możliwość podłączenia jej do telewizora to wygodna opcja, szczególnie jeśli chodzi o granie na dużym ekranie. Obecnie PlayStation 5 Slim wydaje się najrozsądniejszym wyborem. Tej propozycji chyba nie trzeba nikomu przedstawiać - to sprzęt, który ma już kilka lat, ponieważ został wydany w 2020 roku, jednak obecnie stanowi jedną z najlepszych opcji do gier. Wystarczy spojrzeć na cenę, która nie przekracza 2000 zł. W omawianej wersji brakuje jedynie napędu optycznego, a więc nie skorzystamy z gier na płycie - trzeba bazować na elektronicznej dystrybucji i sklepie PlayStation Store. No ale napęd, który możemy dokupić, może być dobrym kolejnym prezentem! SPRAWDŹ OFERTĘ Konsola do gier: Sony PlayStation 5 Allegro Xiaomi Electric Scooter Elite: hulajnoga do śmigania po mieście - 1219 zł Pomysł na prezent dla Nastolatka: Xiaomi Electric Scooter Elitę Dobrym pomysłem na prezent dla nastolatka może być hulajnoga elektryczna. Warto jednak pamiętać, że aby osoba niepełnoletnia mogła kierować takim pojazdem, musi posiadać kartę rowerową. W sklepach znajdziemy wiele popularnych modeli, które nie kosztują zbyt wiele, a świetnie sprawdzą się do poruszania po mieście - na przykład do dojazdów do szkoły, szczególnie wiosną i latem, gdy warunki na drodze są korzystniejsze. Naszą propozycją jest stosunkowo tani model Xiaomi Electric Scooter Elite. Ma do zaoferowania 10-calowe koła, silnik o mocy 400 W i zasięg do 45 km. TM Toys Hitster: gra towarzyska ze wsparciem Spotify - 59,99 zł Pomysł na prezent dla Nastolatka: TM Toys Hitster REKLAMA A co jeśli szukamy czegoś skromniejszego? Dobry będzie stosunkowo prosty prezent taki jak gra towarzyska TM Toys Hitster. Nie jest to jednak zwykła planszówka, a coś ze wsparciem technologii. Bazuje bowiem na kartach, których w zestawie jest aż 308 - a każda z nich ma indywidualny kod QR, którego zeskanowanie prowadzi gracza do określonego utworu na Spotify. Gra polega na zgadywaniu tytułów, wykonawców oraz dat premiery piosenek. Zasady są proste - kto zdobędzie więcej punktów, ten wygrywa. Gra kosztuje ok. 60 zł i jest zaprojektowana tak, by bawić się mogło przy niej do 10 graczy - minimum to para. Producent twierdzi, że czas jednej gry to 30 minut, więc Hitster wydaje się niezłą propozycją na wieczór ze znajomymi dla nastolatka. SPRAWDŹ OFERTĘ Gra towarzyska Spotify QR Hitster Media Expert REKLAMA Albert Żurek 03.12.2025 13:43 Ładowanie..."
Moto,Ceny paliw na stacjach w grudniu. Prognozy analityków dają nadzieję kierowcom,https://www.polsatnews.pl/wiadomosc/2025-11-28/ceny-paliw-na-stacjach-w-grudniu-prognozy-analitykow-daja-nadzieje-kierowcom/,"Fri, 28 Nov 2025 14:33:00 +0100","Ceny paliwa na stacjach powinny spadać od początku grudnia - przewidują analitycy portalu e-petrol.pl. Jak podano, litr benzyny Pb98 będzie kosztować od 6,59 do 6,71 zł, Pb95 między 5,82 a 5,94 zł, oleju w przedziale 6,22-6,34 zł, a autogazu między 2,62 a 2,68 zł. Portal zwraca uwagę, że w ostatnich dniach listopada na polskich stacjach paliw wyraźnie drożał olej napędowy, którego cena wzrosła w ciągu tygodnia o 14 groszy. Jest to też najwyższy poziom od ponad 10 miesięcy - podkreślono. Ceny paliw na stacjach w grudniu. Prognozy analityków ucieszą kierowców ""Więcej za tankowanie płacą też kierowcy samochodów z instalacją LPG, a ze zwyżkowej tendencji wyłamała się jedynie benzyna. Na początku grudnia z obniżek na stacjach powinni się już jednak cieszyć wszyscy tankujący"" - podali analitycy. ZOBACZ: Polska kolej pasażerska rośnie jak na drożdżach. Jak wypada na tle Europy? Zaznaczono, że duży wzrost cen na rynku diesla i niewielka obniżka detalicznych notowań 95-oktanowej benzyny E10 powodują, iż różnica w cenie tych paliw sięga 39 groszy. ""Z tak wyraźną przewagą cenową benzyny nie mieliśmy do czynienia od marca 2023 roku"" - dodano. Obecnie litr oleju napędowego kosztuje średnio 6,33 zł. Droższy o 5 groszy niż w ubiegłym tygodniu jest autogaz, za który trzeba zapłacić 2,64 zł/l. Tańsza jest jedynie benzyna; cena Pb95 spadła o 3 grosze na litrze, do 5,94 zł. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,Brawurowa ucieczka Ukraińca. Kara? Potężny mandat i ponad 200 punktów karnych,https://www.polsatnews.pl/wiadomosc/2025-11-18/brawurowa-ucieczka-ukrainca-kara-potezny-mandat-i-ponad-200-punktow-karnych/,"Tue, 18 Nov 2025 17:21:00 +0100","Do zdarzenia doszło w niedzielę na alei Zwycięstwa w Gdańsku. Funkcjonariusze ruchu drogowego z miejskiej komendy zmierzyli prędkość jadącego przed nimi audi, Jego kierowca przekroczył dopuszczalny limit o 58 km/h. Mundurowi dali mu sygnały do zatrzymania, jednak prowadzący auto zignorował je i gwałtownie przyspieszył, rozpoczynając ucieczkę. ZOBACZ: Brawurowy rajd ulicami Raciborza. Dwóch Kolumbijczyków aresztowanych Radiowóz ruszył za nim w pościg, nie tracąc pojazdu z pola widzenia. Mężczyzna próbował zgubić policjantów, jadąc kolejno ulicami Jana z Kolna, Marynarki Polskiej i Sucharskiego, a następnie wjeżdżając na drogę ekspresową S7. To właśnie tam został zatrzymany. Po schwytaniu 22-letni Ukrainiec został przebadany na obecność alkoholu i narkotyków - wyniki były negatywne. Gdańsk. 22-latek z Ukrainy uciekał przed policją. Potężna suma w mandatach Sprawdzenie w policyjnych bazach danych wykazało jednak, że nie był to pierwszy taki incydent w wykonaniu młodego mężczyzny. 27 września również nie zatrzymał się do kontroli - tym razem na trasie S6. Został on doprowadzony na komisariat, a następnego dnia usłyszał dwa zarzuty dotyczące niezatrzymania się do kontroli drogowej. ZOBACZ: Zrobił sobie pojazd ze sklepowego wózka. Lista wykroczeń okazała się znacznie dłuższa 22-latek został już ukarany mandatami w łącznej kwocie 31,5 tys. zł oraz 210 punktami karnymi. Prokurator zastosował wobec niego także zakaz prowadzenia pojazdów, policyjny dozór oraz poręczenie majątkowe w wysokości 5 tys. zł. Sprawa trafi teraz do sądu. Za niezatrzymanie się do kontroli drogowej kodeks karny przewiduje karę do pięciu lat pozbawienia wolności. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,Kosztowna renowacja aut. U braci M. stracili ogromne pieniądze,https://www.polsatnews.pl/wiadomosc/2025-11-13/kosztowna-renowacja-aut-u-braci-m-stracili-ogromne-pieniadze/,"Thu, 13 Nov 2025 18:03:00 +0100","Bartłomiej Stachowiak oddał braciom M. do renowacji Chevroleta Corvette C3. - Rocznik produkcji 1978, auto było na chodzie. Wartość prac, które oni mieli włożyć, wycenili na sześćdziesiąt tysięcy złotych. Natomiast wszystkie uszczelki, części zawieszenia, silnika miały być po mojej stronie – opowiada. Poznań. Ostrzegają przed renowacją aut u braci M. ""Zaczęły się wymówki"" Po pewnym czasie mężczyzna zaczął mieć zastrzeżenia do tempa prac braci. - Zaczęły się wymówki. Nie może się spotkać, bo wraca z Katowic, z zagranicy, a to jest chory, to miał wypadek, co chwilę coś. W czerwcu 2024 roku pojechałem już bez umawiania się z nimi, brama była otwarta, więc wszedłem na posesję, bo widziałem już mój samochód z daleka, który stoi pod wiatą. No i ten samochód był w stanie opłakanym – mówi. Pokazuje też reporterom ""Interwencji"" zdjęcia chevroleta. - To jest mój samochód po roku renowacji. Okazało się, że po roku zastałem śmietnik. Inaczej tego nazwać nie można – dodaje. Z kolei Marcin Cwalina wstawił do poznańskiego warsztatu Mercedesa R107 z 1986 roku. - Stwierdziliśmy, że dobrze by było to auto doprowadzić do stanu, nazwijmy to, oryginalnego. Zupełnie jak sprzed lat. Wpłaciłem braciom M. 110 tysięcy złotych na części i etapy prac do wykonania przy tym samochodzie. Auto pierwotnie miało być wykonane w trzy miesiące. Odzywali się cały czas, ale coraz trudniejszy był kontakt, gdy chciałem przyjechać i obejrzeć to auto – tłumaczy. W końcu mężczyzna zażądał zwrotu samochodu. - Powiedzieli: ""No dobra, proszę przyjechać"". Ale przyjeżdżam, a ich nie ma – wspomina. ZOBACZ: ""Interwencja"". Rozstawiają w domu dziecięce baseny. Bezradność mieszkańców kamienicy Pani Eleonora powierzyła braciom M. pamiątkę rodzinną: prawie 70-letni motocykl po swoim dziadku. Zależało jej na tym, aby odrestaurować go jak najszybciej. Chciała, aby po raz ostatni zdążył się nim przejechać jej umierający ojciec. - Mieli wykonać usługę na urodziny mojego taty w styczniu. Rozkręcił motor i zapłaciliśmy może z 13 tysięcy złotych na tym etapie. Po tym rozkręceniu zapadła cisza – relacjonuje pani Eleonora Imbierowicz. - To był motocykl kompletny, ale mocno sfatygowany... Trzeba było go rozebrać, wypiaskować, polakierować, odnowić silnik – zaznacza Piotr Imbierowicz, mąż pani Eleonory. ""Jeszcze zmusili Piotra, żeby ich przeprosił"" Zniecierpliwiona brakiem kontaktu z mechanikami rodzina ponownie udała się do warsztatu. Stan motocykla zszokował. - Ja tę ramę widziałam przez płot, a Mikołaj M. wtedy mówił, że prace są na ukończeniu – wspomina pani Eleonora. To zapis rozmowy małżeństwa z Mikołajem M.: - Powiedziałeś, że będziesz w Niemczech dzisiaj… - Miałem być, ale nie jestem. - Dobrze, to zacznijmy od tego, że zobaczymy, co jest zrobione, ok? - Znaczy, tu nie zobaczysz, bo ja tego tutaj nie robię. Nie wiem, kto ci powiedział, że tu robię. - A co tam stoi pod płotem? - Pod płotem? Gdzie? - Z tamtej strony. Stoi rama od Panonii i skrzynka. - Tam nie stoi skrzynka od Panonii. - A możemy tam podejść? - Nie możemy, bo tam mam burdel. - Głupa palisz. - Nie palę głupa, tam nie ma skrzynki od Panonii. Nie pozwalam, żebyś nagrywał mój wizerunek, rozumiesz? Nie umiesz się normalnie dogadać – jeszcze przez dwa tygodnie ci nie wydam tego motoru, bo nie ma tu mnie przez dwa tygodnie i mojego brata. I nikt tu nie wejdzie. ZOBACZ: ""Interwencja"". Milionowe długi prezesa. Pracowników zostawił z niczym Państwo Imbierowiczowie musieli m.in. podpisać ugodę, by dostać to, co zostało z motoru. - Napisał na kartce taką ugodę, gdzie wypisał, co mi oddaje, że ja się zrzekam roszczeń i pod takim warunkiem, podpisaniem tego mi te części odda – mówi Piotr Imbierowicz. - Oprócz podpisania tego świstka, oni jeszcze zmusili Piotra, żeby ich przeprosił. I przeprosił. Bo po prostu wiedział, że to jest jedyna szansa, żeby mój tata dostał swój motor. Kupiliśmy inną Panonię i po prostu te części, które się dało, przełożyliśmy. No bo po prostu mój tata musiał dostać swój motor. Przed śmiercią. Już nie pojeździł, bo już nie mógł jeździć, ale siedział na ganku i Piotr obwoził innych ludzi z rodziny. Naszych bliskich po prostu – dodaje Eleonora Imbierowicz. Kilka tygodni temu pani Eleonora umieściła w mediach społecznościowych post ostrzegający przed współpracą z Mikołajem M. Twierdzi, że zgłosili się do niej wówczas inni ludzie, którzy również czują się przez niego poszkodowani. W tej chwili ma to być kilkanaście osób. Zdaniem rozmówców ""Interwencji"", w rzeczywistości może ich być jednak znacznie więcej. - Tutaj widzimy to, co zostało z mojego samochodu, czyli przód od Corvetty, tam jest maska żółta, za panem zbiornik paliwa… Na półce u góry, w tej folii leżą moje fotele i jakieś części od mojej karoserii, nawet tutaj widzę, że mamy klapkę od zbiornika paliwa - wskazuje Bartłomiej Stachowiak, z którym odwiedzamy teren dawnego warsztatu braci M. Śledztwo prokuratury. ""Należy oczekiwać przełomowych decyzji"" Pół roku temu śledztwo w sprawie braci M. wszczęła poznańska prokuratura. Wciąż trwają jednak przesłuchania poszkodowanych i świadków. Nikt nie usłyszał żadnych zarzutów. Przynajmniej na razie. - Myślę, że w tej chwili mamy już materiał na tyle uprawdopodobniający popełnienie przestępstwa, że należy niebawem, w bliższym czasie, oczekiwać przełomowych decyzji w tej sprawie – informuje Łukasz Wawrzyniak z Prokuratury Okręgowej w Poznaniu. Kiedy ""Interwencja"" realizowała reportaż, bracia pojawili się na terenie warsztatu, który kiedyś wynajmowali. Twierdzą, że nikomu nie wyrządzili żadnej krzywdy. Reporter: Jesteście winni tej pani kilkadziesiąt tysięcy złotych… Łukasz M.: W zeszłym tygodniu mieliśmy się dogadać na jakieś konkretne raty, tak? Reporter: Rozpoznaje pan ten samochód? Mikołaj M.: To nie jest samochód, tylko część maski. Reporter: Gdzie jest reszta? Mikołaj M.: Ja mam się panu tłumaczyć? Reporter: Czy możemy pojechać do was i pokazać, co zrobiliście przy tym samochodzie? Mikołaj M.: Nie, bo nie jesteśmy dziś na to przygotowani. Byliśmy dziś umówieni z tym panem na godz. 14, a nie z tym panem. Reporter: No, ale pan mówi, że wykonaliście pracę. Mikołaj M.: Ale nie jesteśmy przygotowani, żeby się z tym panem spotkać. Łukasz M.: Ci ludzie zostaną wezwani do prokuratury z trzema zarzutami karnymi. I to nie chodzi o mnie, tylko o Mikołaja w tym przypadku, bo to jego oczernili w internecie… Materiał ""Interwencji"" zobaczysz tutaj. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,"Volkswagen zapłaci w Polsce fortunę. ""Naruszał interesy konsumentów""",https://www.polsatnews.pl/wiadomosc/2025-08-27/volkswagen-zaplaci-w-polsce-fortune-naruszal-interesy-konsumentow/,"Wed, 27 Aug 2025 16:05:00 +0200","Volkswagen Group Polska zobowiązał się do zapłaty 73 752 658 zł w ramach ugody zawartej z prezesem Urzędu Ochrony Konkurencji i Konsumentów Tomaszem Chróstnym. Sprawa toczyła się od 2020 roku, kiedy szef UOKiK wydał decyzję dotyczącą tego importera pojazdów. Jak uznał, grupa wprowadzała konsumentów w błąd co do spełniania normy Euro 5, czyli unijnych przepisów dotyczących emisji spalin oraz tlenków azotu. - Wzięliśmy pod uwagę opinię sądu i we współpracy z Prokuratorią Generalną zdecydowaliśmy o zawarciu z Volkswagen Group Polska ugody, która następnie została zatwierdzona przez sąd - mówił Chróstny. Ugoda między Volkswagenem a UOKiK. Motoryzacyjna firma zapłaci karę Prezes UOKiK dodał, iż kierowana przez niego instytucja ""potwierdziła również, że spółka kierowała do sprzedawców tych pojazdów (z silnikiem diesla typu EA 189 - red.) wytyczne i komunikaty, które sugerowały automatyczne nieuwzględnienie reklamacji pomimo występowania niezgodności towaru z umową"". Urząd w komunikacie przekazał, ze ""spółka odwołała się od decyzji do Sądu Ochrony Konkurencji i Konsumentów"". ""Zawarcie ugody pozwoliło na uniknięcie wieloletniego procesu sądowego oraz zagwarantowało utrzymanie stwierdzonych przez prezesa UOKiK praktyk naruszających zbiorowe interesy konsumentów (...) i zapłatę adekwatnej kary pieniężnej"" - wyjaśnił. Afera Dieselgate wybuchła w 2015 roku w wyniku śledztwa Amerykańskiej Agencji Ochrony Środowiska (EPA), które zmusiło koncern Volkswagen do przyznania się do potajemnego zainstalowania tak zwanych urządzeń udaremniających w 11 mln pojazdów. Afera Dieselgate. Volkswagen manipulował poziomem emisji tlenków azotu Stosowane przez firmę oprogramowanie wykorzystywane było latach 2008-2015, w pojazdach z silnikiem diesla typu EA 189, wykorzystywanym w markach Volkswagen, Audi, Seat i Skoda. W warunkach testowych pozwalało na manipulację poziomem emisji tlenków azotu (NO x ). ZOBACZ: Seniorzy są gorszymi kierowcami? Jasne wskazania raportu UOKiK przypomniał również, że zgodnie z orzeczeniem Trybunału Sprawiedliwości Unii Europejskiej z 1 sierpnia tego roku, ""nabywcy samochodu z silnikiem wyposażonym w urządzenie ograniczające skuteczność działania przysługuje prawo do odszkodowania od producenta tego pojazdu, w przypadku gdy urządzenie to wyrządziło szkodę temu nabywcy"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni jkn/wka / polsatnews.pl"
Moto,Seniorzy są gorszymi kierowcami? Jasne wskazania raportu,https://www.polsatnews.pl/wiadomosc/2025-08-19/seniorzy-sa-gorszymi-kierowcami-jasne-wskazania-raportu/,"Tue, 19 Aug 2025 09:25:00 +0200","Seniorzy, czyli osoby po 60. roku życia, częściej uczestniczą w zdarzeniach drogowych, a w wielu kategoriach (zwłaszcza jako piesi czy rowerzyści), są szczególnie narażeni na tragiczne skutki. Z drugiej strony ich udział jako sprawców nie zawsze jest wysoki, jak stereotypowo się zakłada. Statystyki pozwalają spojrzeć na problem z większą precyzją, obalając część mitów, a jednocześnie wskazując na realne zagrożenia związane z wiekiem i bezpieczeństwem na drogach. Seniorzy jako kierowcy. Liczby nie kłamią W 2024 r. kierowcy w wieku 60+ spowodowali 3 866 wypadków drogowych, co stanowiło blisko 19,7 proc. wszystkich zdarzeń z winy kierujących. W ich wyniku życie straciło 339 osób (20,8 proc. ofiar w tej kategorii), a ponad 4 300 zostało rannych. Dla porównania rok wcześniej takich wypadków było 3 571. ZOBACZ: Tankujesz na zapas? Sprawdź, dlaczego możesz na tym stracić więcej, niż myślisz Co istotne, wskaźnik liczby wypadków na 10 tys. populacji wyniósł w tej grupie wiekowej 3,89 - to mniej niż wśród młodych kierowców, ale skutki zdarzeń są znacznie poważniejsze. Ofiary wśród osób 60+ Seniorzy częściej są ofiarami wypadków niż osoby z młodszych grup wiekowych. W 2024 r. w tej kategorii wiekowej odnotowano 611 ofiar śmiertelnych, co oznacza 32,2 proc. wszystkich zabitych na drogach w Polsce. Rannych zostało 5 472 osób. Oznacza to, że co trzeci zabity w wypadkach drogowych to właśnie osoba po 60. roku życia. Dane pokazują, że osoby w podeszłym wieku najbardziej cierpią w konfrontacji z pojazdem lub innymi uczestnikami ruchu drogowego. Piesi i rowerzyści. Szczególna grupa ryzyka Najbardziej alarmujące statystyki dotyczą seniorów jako pieszych i rowerzystów. W 2024 r. osoby 60+ stanowiły aż 51,9 proc. wszystkich zabitych pieszych - to 222 osoby. Rannych zostało 1 589, czyli ponad 36 proc. wszystkich poszkodowanych pieszych. ZOBACZ: Zauważyłeś biały ręcznik na aucie? Nie ignoruj tego sygnału Równie niepokojąco wyglądają dane dla rowerzystów: osoby w wieku 60+ odpowiadały za blisko 25 proc. wypadków spowodowanych przez rowerzystów, a wśród ofiar śmiertelnych w tej samej kategorii stanowiły już 58 proc. To pokazuje, że wiek mocno zwiększa ryzyko poważnych konsekwencji w starciu z pojazdem. Seniorzy na motocyklach. Mniejsza skala, duże ryzyko Choć motocykliści 60+ to stosunkowo niewielka grupa uczestników ruchu, również tutaj pojawiają się dane warte uwagi. W 2024 r. spowodowali oni 61 wypadków, w których zginęło 11 osób, a 55 zostało rannych. Biorąc pod uwagę niewielką liczbę starszych motocyklistów, taki wynik jest wysoki i pokazuje, że wiek oraz spowolniony refleks mogą mieć duże znaczenie przy prowadzeniu motocykla. Co mówią dane? Z raportu policji wynika, że seniorzy nie dominują w statystykach sprawców wypadków, ale często uczestniczą w najtragiczniejszych zdarzeniach, szczególnie jako piesi i rowerzyści. Problemem nie jest tylko liczba wypadków, lecz ich skutki: poważniejsze obrażenia i większa śmiertelność. ZOBACZ: Zagrożenie w powietrzu. Naukowcy alarmują: Związek z guzami mózgu Dlatego w dyskusji o bezpieczeństwie na drogach warto zwracać uwagę nie tylko na seniorów jako kierowców, ale także jako ofiary, dla których nawet drobny wypadek może skończyć się tragicznie. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,"Tankujesz na zapas? Sprawdź, dlaczego możesz na tym stracić więcej, niż myślisz",https://www.polsatnews.pl/wiadomosc/2025-08-15/tankujesz-na-zapas-sprawdz-dlaczego-mozesz-na-tym-stracic-wiecej-niz-myslisz/,"Fri, 15 Aug 2025 12:15:00 +0200","Długotrwałe przechowywanie paliwa może spowodować pogorszenie jego właściwości, a to utrudnia rozruch pojazdu i wpływa na jego wydajność. Ponadto, jeśli ktoś zdecyduje się na skorzystanie paliwa z letniego okresu w środku zimy, może napotkać problemy z jego jakością. Trwałość i właściwości paliwa Zgodnie z informacjami zamieszczonymi w serwisie wyborkierowcow.pl, olej napędowy zawiera biokomponenty - estry metylowe kwasów tłuszczowych - które z czasem rozpadają się, tworząc kwasy i wodę. W rezultacie substancja może stracić swoje właściwości, a w najgorszym przypadku mogą rozwinąć się w niej pleśń i bakterie, co prowadzi do uszkodzenia silnika. ZOBACZ: Zauważyłeś biały ręcznik na aucie? Nie ignoruj tego sygnału Choć niewielu kierowców zdaje sobie z tego sprawę, każdy rodzaj paliwa ma także swoją datę przydatności. Szacowany czas, przez który olej napędowy czy benzyna pozostają zdatne do użycia, wynosi około 6 miesięcy. Z czasem taki olej może ulec rozkładowi. Składowanie i przewóz paliwa. Co mówi na ten temat prawo? W przypadku zakupu paliwa na zapas ważne jest, by przechowywać je w optymalnych warunkach. Szczególnie olej napędowy (diesel) może ulec degradacji, jeśli nie jest trzymany w odpowiednich pojemnikach. Z czasem substancja ta może zacząć utleniać się, tworząc osad, który może uszkodzić silnik. ZOBACZ: Mandat 500 zł i 12 punktów karnych. Niedrogi gadżet rozwiązuje poważny problem kierowców Przechowywanie surowca w niecertyfikowanych opakowaniach stanowi również naruszenie przepisów, co może prowadzić do kar finansowych. Jak podaje serwis autokult.pl, grzywna może sięgać nawet 3 tysięcy złotych. W przypadku pożaru może również dojść do braku odszkodowania z polisy ubezpieczeniowej. Zalety regularnego tankowania i jego wpływ na silnik Bardziej opłacalne jest regularne tankowanie, dostosowane do potrzeb pojazdu. Takie podejście zapewnia świeże paliwo o lepszych właściwościach oraz minimalizuje ryzyko związane z jego degradacją. Cykliczne uzupełnianie baku w odpowiednich ilościach pozwala uniknąć zatykania filtrów czy problemów z rozruchem silnika, a to przekłada się na długoterminowe oszczędności. ZOBACZ: Ruszyły kontrole policji. Te dwa przedmioty muszą być w każdym aucie Warto również pamiętać, że dobra jakość benzyny lub oleju napędowego poprawia pracę silnika, a także zmniejsza ryzyko kosztownych napraw u mechanika. A może warto postawić na paliwo premium? Dla tych, którzy mimo wszystko chcą zaoszczędzić na kosztach, interesującą opcją może być wybór paliwa premium. Charakteryzuje się dłuższą trwałością i mniejszą podatnością na rozkład, co oznacza, że w przypadku przechowywania na zapas, jego jakość nie pogarsza się tak szybko. Jak możemy przeczytać na stronie wyborkierowcow.pl, zawiera ono mniej biokomponentów, które są odpowiedzialne za procesy degradacji w standardowych rodzajach paliw. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,"Wpadka chińskiego producenta aut w testach bezpieczeństwa. ""Poduszkę wyrwało z mocowania""",https://www.polsatnews.pl/wiadomosc/2025-07-14/chinskie-auta-poddano-testom-bezpieczenstwa-poduszke-wyrwalo-z-mocowania/,"Mon, 14 Jul 2025 10:30:00 +0200","Chińskie auta mają się w Polsce coraz lepiej. Jak podaje instytut SAMAR, w całym 2024 r. zarejestrowano ich 11 tys., a w tym roku już dołączyło do nich 16,6 tys. kolejnych egzemplarzy. Pomimo lekkiego spadku w czerwcu, taka tendencja oznacza, że w 2025 r. możliwe jest pokonanie granicy 30 tys. rejestracji. Przetestowali chińskie samochody. Nie wszędzie jest tylko dobrze Wraz z tą rosnącą obecnością jedną z kwestii nurtujących kierowców jest bezpieczeństwo samochodów. Niedawno pojawiły się nowe dane organizacji Euro NCAP, niezależnego instytutu oceniającego poziom ochrony w razie wypadku. W ostatnich testach sprawdzono następujące maszyny: Lynk & Co. 02 OMODA 9 Polestar 4 ZEEKR 7X MG P9 EV Chery Tiggo 7 Chery Tiggo 8 Wyniki okazały się mieszane. Dwa ostatnie modele zaliczyły poważne wpadki. Pexels Chińskie samochody. Jak wypadły w testach bezpieczeństwa Z raportu Euro NCAP wynika, iż kontrole Tiggo 7 ujawniły wadę kurtynowej poduszki powietrznej, a więc tej, która ma ubezpieczać pasażera przed uderzeniem w bok pojazdu, jeśli dojdzie do zderzenia. Nieprawidłowe działanie doprowadziło do mniejszej skuteczności ochrony siedzącego z tyłu dziecka. Jak dodano, producent dostał możliwość poprawy montażu tego elementu. Skorzystał z tej możliwości, jednak kolejny test również rozczarował. Poduszkę wyrwało z mocowania, co wzbudziło poważne wątpliwości ekspertów, jeśli chodzi o niezawodność systemów. ZOBACZ: Mandat 500 zł i 12 punktów karnych. Niedrogi gadżet rozwiązuje poważny problem kierowców W rezultacie Chery Tiggo 7, a także, z uwagi na bliźniaczą konstrukcję, Chery Tiggo 8, uzyskały niższe noty i zamiast maksymalnych pięciu, przyznano im cztery gwiazdki. Do koncernu zwrócono się z prośbą o to, by ponownie ocenić konstrukcję wadliwego mechanizmu. Być może więc dojdzie do korekty. Euro NCAP podkreśla, że rezultaty te wskazują, iż uzyskanie pięciu gwiazdek wciąż stanowi dla producentów znaczące wyzwanie. Rynek aut. Chiny coraz odważniej szturmują Europę Pozostałe testowane pojazdy z Chin wypadły znacznie lepiej. Wszystkie otrzymały po pięć gwiazdek. Polestara 4, ZEEKR 7X i MG P9 doceniono za poziom ochrony dorosłych pasażerów (odpowiednio 92 i po 91 proc.). OMODA 9 otrzymał w tej samej kategorii 90 proc., podobnie jak Lynk & Co. 02. Ta ostatnia maszyna ponadto zaprezentowała wysokiej jakości system wspomagania kierowcy (89 proc.). ZOBACZ: Zauważyłeś biały ręcznik na aucie? Nie ignoruj tego sygnału Wyniki te pokazują, że chińskie samochody są w stanie rywalizować z uznanymi markami, takimi jak Audi, Ford czy Volkswagen. W całej Europie pojazdy z Państwa Środka umacniają swoją pozycję. Marka Chery uruchomiła już montownię w Hiszpanii i planuje podobne działania w Niemczech. Z kolei koncern BYD planuje dużą fabrykę na Węgrzech. W kwietniu 2025 roku BYD po raz pierwszy sprzedał w Europie więcej elektryków niż Tesla. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Zauważyłeś biały ręcznik na aucie? Nie ignoruj tego sygnału,https://www.polsatnews.pl/wiadomosc/2025-07-13/zauwazyles-bialy-recznik-na-aucie-nie-ignoruj-tego-sygnalu/,"Sun, 13 Jul 2025 08:31:00 +0200","W Europie taka ""biała flaga"" nie jest powszechnym zjawiskiem, natomiast w Stanach Zjednoczonych informuje o niecodziennej sytuacji na drodze. Przykładem jest Karolina Północna, gdzie wskazówka ta widnieje w North Carolina Driver Handbook. ZOBACZ: Mandat 500 zł i 12 punktów karnych. Niedrogi gadżet rozwiązuje poważny problem kierowców Nie zawsze jest to ręcznik, równie dobrze może to być biały skrawek materiału, np. koszulka, który pełni funkcję widocznego sygnału. Warto też wiedzieć, że sam kolor nie jest przypadkowy. Biały ręcznik lub koszulka to informacja o awarii pojazdu Wywieszony biały materiał sygnalizuje, że auto uległo awarii technicznej i zostało czasowo pozostawione na poboczu. Jednocześnie taki znak uspokaja przejeżdżających kierowców oraz służby ratunkowe, informując, że wszyscy podróżujący opuścili pojazd i nie potrzebują pomocy medycznej. ZOBACZ: Zdecydowanie zwiększają spalanie auta. Ignorowanie tych zasad to poważny błąd Taki sposób sprawdza się zwłaszcza tam, gdzie drogi są długie, a pomoc może nie pojawić się od razu. Kierowca, który musi zostawić auto i sam wyruszyć po wsparcie, daje w ten sposób znać, że sytuacja jest pod kontrolą. Dzięki temu służby wiedzą, że nie ma potrzeby od razu holować pojazdu czy podejmować innych działań. Dlaczego właśnie biały kolor? Wybór białego materiału jako formy sygnalizacji nie jest przypadkowy. Biały kolor jest dobrze widoczny z dużej odległości (zarówno w dzień, jak i po zmroku), a to czyni go idealnym do przekazywania prostych komunikatów drogowych. W przeciwieństwie do ciemnych barw, które mogą zlewać się z otoczeniem lub zostać zignorowane, biel kojarzy się z bezpieczeństwem. Przy okazji łatwiej wzbudza uwagę i odczytywany jest jako komunikat, a nie przypadkowy fragment odzieży. ZOBACZ: Ruszyły kontrole policji. Te dwa przedmioty muszą być w każdym aucie Warto również pamiętać o lokalnych przepisach. Jak podaje Interia, praktyka zawieszania białego materiału na lusterku występuje w stanach, gdzie trójkąt ostrzegawczy nie należy do obowiązkowego wyposażenia pojazdu. W takich miejscach kierowcy są zmuszeni do korzystania z alternatywnych form sygnalizacji. W Polsce obowiązuje trójkąt ostrzegawczy i światła awaryjne W przeciwieństwie do praktyk stosowanych w Stanach Zjednoczonych, zawieszenie białego materiału na lusterku pojazdu nie jest w Polsce popularne. Taki znak może zostać błędnie zinterpretowany. Zdecydowanie bezpieczniej i zgodnie z obowiązującymi przepisami jest w razie awarii ustawić trójkąt ostrzegawczy oraz włączyć światła awaryjne. To podstawowe środki informowania innych uczestników ruchu o unieruchomionym pojeździe. Standardem jest także powiadomienie odpowiednich służb lub ubezpieczyciela i oczekiwanie na przyjazd lawety. ZOBACZ: Parujące szyby? Ten prosty sposób rozwiąże twój problem raz na zawsze W jakiej odległości kładzie się trójkąt? Na autostradzie lub drodze ekspresowej trójkąt powinien znajdować się co najmniej 100 metrów za pojazdem, natomiast poza obszarem zabudowanym - w odległości od 30 do 50 metrów. Z kolei w terenie zabudowanym przepisy nie określają konkretnej odległości, ale zaleca się, by trójkąt umieścić bezpośrednio za pojazdem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Drogowy chaos pod Warszawą. Wszystko przez błąd w Google'u,https://www.polsatnews.pl/wiadomosc/2025-07-06/drogowy-chaos-pod-warszawa-wszystko-przez-blad-w-googleu/,"Sun, 06 Jul 2025 21:58:00 +0200","W niedzielę po godz. 21:00 w mediach społecznościowych pojawił się komunikat policji skierowany do kierowców jadących do stolicy od strony Zegrza. Nawigacja Google Maps pokazuje bowiem utrudnienia na drodze krajowej nr 61. Jak się jednak okazuje, nie jest to prawda. ZOBACZ: Rosjanie zakłócają sygnał GPS. Jest reakcja ministra ""Powracając z weekendu do Warszawy, prosimy nie kierować się sugestiami Google Maps, które błędnie wskazują, że DK 61 jest całkowicie zablokowana i nieprzejezdna"" - czytamy w oświadczeniu Komendy Stołecznej Policji. Zamknięcie drogi, którego nie ma. Policja ostrzega przed błędem w Google Maps Jak wskazała KSP, ""na drodze z Zegrza w kierunku Warszawy nie występują żadne utrudnienia"". Niestety wielu kierowców, sugerując się tym, co pokazuje aplikacja, postanowiło wybrać alternatywną trasę, na której utworzył się długi zator. ""Prosimy nie wybierać objazdu drogą wojewódzką nr 632, na której utworzyły się już ogromne korki!"" - dodali mundurowi. Póki co nie wiadomo, co jest przyczyną nieprawidłowości. Warto jednak przypomnieć, że kilka tygodni temu podobny problem z aplikacją Google Maps, tylko na większą skalę, wystąpił w Niemczech. Mapy Google'a zepsuły się też w Niemczech Pod koniec maja niemieccy użytkownicy map Google'a zobaczyli komunikaty informujące ich o zamknięciu wielu dróg i autostrad. Problem dotyczył głównie zachodnich i południowo-zachodnich Niemiec, ale również niektórych części Belgii oraz Holandii - informował ""Bild"". ZOBACZ: Drogowy chaos w Niemczech. Wszystko przez błąd popularnej aplikacji Jak się okazało problem istniał tylko wirtualnie, w rzeczywistości nie było żadnych utrudnień - ruch na większości tras odbywał się płynnie. Przedstawiciele Google'a wyjaśnili wtedy, że doszło do awarii systemu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni dk/wka / polsatnews.pl"
Moto,Kontrole na granicy z Niemcami i Litwą. Zapowiadają specjalną organizację ruchu,https://www.polsatnews.pl/wiadomosc/2025-07-03/kontrole-na-granicy-z-niemcami-i-litwa-zapowiadaja-specjalna-organizacje-ruchu/,"Thu, 03 Jul 2025 15:21:00 +0200","Jak zapowiedział szef Generalnej Dyrekcji Dróg Krajowych i Autostrad Paweł Woźniak, na dwujezdniowych drogach prowadzących do 14 przejść granicznych z Niemcami oraz Litwą wprowadzona zostanie specjalna organizacja ruchu. W związku z powrotem tymczasowych kontroli zostaną one zwężone do jednego pasa. ZOBACZ: ""Obywatelskie patrole"" na granicy z Niemcami. Prokuratura reaguje Dyrektor GDDKiA uściślił, że informacja o tych utrudnieniach będzie przekazywana wcześniej za pomocą sygnalizacji i znaków. Dodatkowo ""cały potok ruchu"" ma zostać skierowany na specjalnie wyznaczone miejsca obsługi podróżnych, gdzie funkcjonariusze Straży Granicznej będą selektywnie wybierać pojazdy do kontroli. Woźniak zapewnił, iż zmiany ""w jak najmniejszym stopniu"" utrudnią ruch, a w jak największym - zapewnią bezpieczeństwo zarówno kierowcom, jak i funkcjonariuszom prowadzącym kontrole. Kontrole na granicach z Niemcami i Litwą. Wytypowano przejścia Również w czwartek w resorcie spraw wewnętrznych i administracji odbyła się konferencja prasowa dotycząca czasowego przywrócenia kontroli na granicach z Niemcami i Litwą. Szef Straży Granicznej gen. dyw. Robert Bagan wyliczył, że na granicy z RFN wytypowano 52 miejsca prowadzenia takich kontroli, z czego w 16 lokalizacjach kontrole będą stałe. ZOBACZ: Sławomir Cenckiewicz szefem BBN. Prezydent elekt kompletuje zespół Z kolei na granicy z Litwą wytypowano 13 miejsc, z czego w dwóch kierowcy napotkają kontrole stałe. Gen. Bagan zaznaczył, że chodzi o przejścia drogowe, kolejowe, pieszo-rowerowe i rzeczne. Powiedział również, że kontrole w stałych punktach będą realizowane z wykorzystaniem specjalnych kontenerów oraz busów. - W pozostałych miejscach będzie prowadzona kontrola doraźna, realizowana przez funkcjonariuszy Straży Granicznej przy wsparciu żołnierzy Wojsk Obrony Terytorialnej, jak również przy wsparciu żołnierzy Żandarmerii Wojskowej - dodał. Podobnie kontrole mają być prowadzone na granicy z Litwą. Przekazał, że kontrole będą selektywne, a pojazdy do nich będą wcześniej typowane. Od kiedy kontrole na granicy z Niemcami i Litwą? W poniedziałek Donald Tusk poinformował o czasowym przywróceniu kontroli na granicach z Niemcami i Litwą - od 7 lipca do 5 sierpnia. - Do tego czasu (wznowienia kontroli - red.) odpowiednie służby, w tym przede wszystkim Straż Graniczna, zostały zobowiązane do logistycznego przygotowania tej operacji - uściślił premier. Niemcy przywróciły kontrole na granicach 16 października 2023 roku. Ich decyzja dotyczy granic z Francją, Luksemburgiem, Belgią, Holandią, Danią, Austrią, Szwajcarią, Czechami i Polską. Głównym powodem miało być istnienie szlaku migracyjnego przez Białoruś i Polskę w głąb Unii Europejskiej. Na ten moment RFN zakłada, że kontrole będą prowadzone do 15 września. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni jkn/wka / polsatnews.pl"
Moto,Mandat 500 zł i 12 punktów karnych. Niedrogi gadżet rozwiązuje poważny problem kierowców,https://www.polsatnews.pl/wiadomosc/2025-07-05/mandat-500-zl-i-12-punktow-karnych-niedrogi-gadzet-rozwiazuje-powazny-problem-kierowcow/,"Sat, 05 Jul 2025 08:23:00 +0200","Z danych policji wynika, że w 2024 roku doszło do 21,5 tys. wypadków drogowych. Instytut Transportu Samochodowego szacuje, że co czwarty z nich był spowodowany przez kierowcę używającego telefonu. Korzystanie z urządzenia nie jest całkowicie zabronione, ale musi odbywać się zgodnie z przepisami. Korzystanie z komórki w trakcie jazdy. Złamanie przepisów grozi mandatem Zgodnie z art. 45 ust. 2 pkt 1 Prawo o ruchu drogowym zabrania kierowcom używania telefonu wymagającego trzymania słuchawki lub mikrofonu w ręku. Przepis ten dotyczy wszystkich kierowców - zarówno samochodów, jak i motocykli oraz rowerów. Za złamanie tej zasady grozi mandat w wysokości 500 zł i 12 punktów karnych. ZOBACZ: Granatowy, biały, czarny. Który lakier na aucie starzeje się najszybciej? Przepisy nie zakazują jednak rozmów przez telefon w trakcie jazdy - warunkiem jest korzystanie z urządzeń umożliwiających obsługę bez użycia rąk, takich jak radio z funkcją Bluetooth czy zestaw głośnomówiący. W nowych autach są one często wbudowane fabrycznie, ale w starszych modelach można zastosować inne rozwiązania. Transmiter FM. Jak działa i na co zwrócić uwagę? Urządzenie wystarczy podłączyć do gniazda zapalniczki i sparować z telefonem przez Bluetooth. Następnie należy ustawić wolną częstotliwość na nadajniku i dostroić do niej radio samochodowe. Dzięki temu dźwięk z telefonu będzie odtwarzany przez głośniki auta. Wybierając transmiter FM, warto zwrócić uwagę na kilka kluczowych funkcji, takich jak: czytnik kart microSD, porty USB, możliwość odtwarzania plików MP3, jakość połączenia Bluetooth. ZOBACZ: Zdecydowanie zwiększają spalanie auta. Ignorowanie tych zasad to poważny błąd Dobre urządzenie powinno zapewniać stabilne połączenie zarówno ze starszymi, jak i nowoczesnymi smartfonami. Transmiter można nabyć za około 60-80 złotych. Urządzenie pozwala bezpiecznie obsługiwać telefon podczas jazdy, a dodatkowo zapewnia możliwość odtwarzania muzyki. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,"Granatowy, biały, czarny. Który lakier na aucie starzeje się najszybciej?",https://www.polsatnews.pl/wiadomosc/2025-06-30/granatowe-biale-czarne-ktore-kolory-aut-starzeja-sie-najszybciej-i-dlaczego/,"Mon, 30 Jun 2025 08:59:00 +0200","Dane firmy AAA AUTO wskazują, że na rynku samochodów używanych najczęściej spotykane kolory to czarny, szary, biały i srebrny. W sumie stanowią one prawie 70 proc. dostępnych pojazdów. ZOBACZ: Zdecydowanie zwiększają spalanie auta. Ignorowanie tych zasad to poważny błąd Takie barwy są popularne z kilku powodów, przede wszystkim ze względu na łatwość w utrzymaniu czystości. Wysoka funkcjonalność i neutralny charakter tych kolorów sprawiają, że są one preferowane przez wielu kierowców, a także mogą być przydatne w kontekście przyszłej sprzedaży. Należy jednak pamiętać, że właściwości fizyczne poszczególnych kolorów wpływają na to, jak szybko samochód będzie wyglądał na zużyty. Wpływ kolorów na starzenie się samochodu Czarny i granatowy, choć to eleganckie kolory, to mogą szybciej tracić na estetyce, ponieważ intensywnie odcienie przyciągają promieniowanie słoneczne. Słońce, a zwłaszcza promieniowanie UV, prowadzi do szybszego blaknięcia lakieru i auto wygląda na starsze, niż w rzeczywistości. Ponadto zarysowania na autach w ciemnych barwach są bardziej widoczne. ZOBACZ: Amerykańskie cła zbierają żniwa. Producent samochodów zwolni 3 tys. pracowników Kolory, które nie tylko są popularne na rynku, ale również mają pewne zalety w kontekście odporności na upływ czasu to biały i srebrny. Jasne barwy są mniej narażone na intensywne działanie słońca, a więc samochody blakną wolniej. Warto jednak zauważyć, że białe pojazdy mogą z biegiem czasu żółknąć, zwłaszcza jeśli lakier nie jest odpowiednio pielęgnowany. Podobnie jak w przypadku innych jasnych kolorów, zarysowania w białych autach mogą być mniej widoczne niż w ciemnych. Jak pielęgnować samochód, by jego kolor starzał się wolniej? Niezależnie od wybranego koloru, odpowiednia pielęgnacja pojazdu jest ważna, aby zapobiec szybkiemu starzeniu się lakieru. Regularne mycie i zabiegi pielęgnacyjne pomagają chronić powierzchnię przed wpływem szkodliwych czynników zewnętrznych. Woskowanie tworzy dodatkową warstwę ochronną, która minimalizuje negatywny wpływ promieniowania UV, zabrudzeń czy osadów drogowych. Dzięki temu lakier jest mniej podatny na blaknięcie, zarysowania i inne uszkodzenia, a kolor auta utrzymuje się przez dłuższy czas w dobrym stanie. ZOBACZ: Ten nawyk niszczy samochód. Często kierowcy popełniają ten błąd nieświadomie Innym skutecznym sposobem ochrony lakieru jest stosowanie powłok ceramicznych. Tworzą one na powierzchni auta trwałą warstwę ochronną, która zabezpiecza przed szkodliwymi czynnikami atmosferycznymi, a także przed drobnymi zarysowaniami. Również regularne stosowanie preparatów ochronnych poprawia trwałość koloru, niezależnie od tego, czy samochód ma ciemny, czy jasny odcień. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,390 km/h na liczniku. Pirat drogowy mknął po Warszawie,https://www.polsatnews.pl/wiadomosc/2025-06-25/390-kmh-na-liczniku-pirat-drogowy-mknal-po-warszawie/,"Wed, 25 Jun 2025 20:44:00 +0200","Warszawska policja odniosła się w środę do informacji ""pojawiających się w przestrzeni medialnej"". Chodzi o krążące w sieci nagranie ukazujące brawurową jazdę kierowcy bmw w Warszawie. ZOBACZ: Nowe informacje ws. zaginionego dyrektora NCBR Macieja Grzegorzewskiego. Trwają poszukiwania Najpewniej powstało na mieszczącej się w granicach stolicy drodze ekspresowej S79 biegnącej nieopodal Lotniska Chopina. ""W tej sprawie stołeczni policjanci zatrzymali (w środę - red.) dwóch mężczyzn, obywateli Polski w wieku 38 i 33 lat"" - czytamy w oświadczeniu. Jak dodali mundurowi, zabezpieczyli ponadto wspomniane auto marki BMW, a także sprzęt służący do rejestracji oraz publikacji nagrań ze zdarzenia. Sposób wykonania filmiku sugeruje, iż jego autor - mknąc z zawrotną prędkością - jednocześnie trzymał urządzenie w ręce. 390 km/h na drodze w Warszawie. Policja zatrzymała dwie osoby Policja podjęła działania po tym, jak w poniedziałek, na specjalną skrzynkę ""Stop agresji drogowej"", wpłynęło zgłoszenie związane z zachowaniem kierowcy bmw. W nim zamieszczono link do nagrania, na którym widać ""rażące naruszenie przepisów ruchu drogowego"". ZOBACZ: Auto przeleciało nad rondem w Pleszewie. Zaskakujące wyjaśnienia kierowcy Nagranie miał zamieścić w sieci youtuber opisywany jako ""entuzjasta motoryzacji i miłośnik bmw"". Na nim widać, jak wskazówka na liczniku jego auta pokazuje nawet 390 km/h. ""Stołeczni policjanci nie dają przyzwolenia na tego typu zachowania, które zagrażają bezpieczeństwu innych uczestników ruchu drogowego. Taka jazda to przejaw skrajnej nieodpowiedzialności"" - podkreśla Komenda Stołeczna Policji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni anw/wka / polsatnews.pl"
Moto,Zdecydowanie zwiększają spalanie auta. Ignorowanie tych zasad to poważny błąd,https://www.polsatnews.pl/wiadomosc/2025-06-22/zdecydowanie-zwiekszaja-spalanie-auta-ignorowanie-tych-zasad-to-powazny-blad/,"Sun, 22 Jun 2025 07:46:00 +0200","Tak naprawdę wpływ na poziom spalania paliwa w samochodzie ma wiele czynników. To między innymi styl jazdy kierowcy oraz stan techniczny pojazdu. ZOBACZ: Dopłata do prawa jazdy. Nawet 4 tysiące zł od państwa Na kursach na prawo jazdy baczną uwagę zwraca się na bezpieczne i płynne prowadzenie pojazdu. Niestety po zdobyciu uprawnień wielu kierowców o tym zapomina. To błąd, ponieważ styl jazdy wpływa nie tylko na bezpieczeństwo, ale również na zużycie paliwa. ZOBACZ: Ruszyły kontrole policji. Te dwa przedmioty muszą być w każdym aucie Ekonomiczna jazda to przede wszystkim unikanie gwałtownych hamowań i przyspieszeń oraz stosowanie się do ograniczeń prędkości. Dzięki temu spalanie może spaść nawet o kilka litrów na 100 km. Korzystnie wpłynie to na zasobność portfela i jednocześnie zmniejszy poziom degradacji podzespołów w aucie, w tym chociażby układu hamulcowego. Co wpływa na spalanie auta? Zwróć uwagę na ciśnienie w oponach Wpływ na spalanie auta ma również ciśnienie w oponach, które powinno być zgodne z danymi technicznymi pojazdu oraz danego typu ogumienia. Im mniejsze ciśnienie, tym większe opory toczenia. Przekłada się to wzrost poziomu spalania. Właśnie dlatego eksperci rekomendują sprawdzanie tego parametru minimum raz w miesiącu, w tym zawsze przed planowaną dłuższą trasą. Wpłynie to nie tylko na mniejsze zużycie paliwa, ale również na bezpieczeństwo. ZOBACZ: Kierunkowskazy migają szybciej niż zwykle? To może zwiastować poważny problem Trzeba też pamiętać, że im większe obciążenie pojazdu, tym więcej spala on paliwa na każde 100 km. W praktyce oznacza to, że powinno się unikać jazdy z niepotrzebnymi bagażami. Każdy kilogram ma znaczenie. Dbając o ten aspekt, można także spowolnić proces zużywania się zawieszenia i podzespołów pojazdu. Co jeszcze może wpływać na zwiększone zużycie paliwa? Spalanie samochodu przyprawia wielu ludzi o zawrót głowy. Przy obecnych cenach paliwa każdy litr ma znaczenie. Jednak to nie wszystko, wpływ na zwiększone zużycie mogą mieć również problemy techniczne oraz usterki pojazdu. Należą do nich m.in.: źle działający termostat zły stan świec zapłonowych nieodpowiednio dobrany olej silnikowy uszkodzone łożyska kół nieprawidłowe ustawienie geometrii kół zatkane wtryskiwacze paliwa zanieczyszczony filtr paliwa Każdy z wymienionych wyżej czynników wpływa na zwiększone spalanie i tym samym na większe koszty podróży. ZOBACZ: Rząd dopłaci do zakupu auta elektrycznego. Ile można dostać i jak skorzystać? Zależy ci na zoptymalizowaniu kosztów utrzymania pojazdu? Koniecznie zadbaj o to, aby znajdował się on w dobrym stanie technicznym. Regularnie sprawdzaj ciśnienie w oponach, a także postaw na płynną i bezpieczną jazdę zgodną z przepisami oraz dostosowaną do warunków panujących na drodze. To klucz do zmniejszenia spalania i wygenerowania realnych oszczędności. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Moto,Amerykańskie cła zbierają żniwa. Producent samochodów zwolni 3 tys. pracowników,https://www.polsatnews.pl/wiadomosc/2025-05-26/amerykanskie-cla-zbieraja-zniwa-volvo-zwolni-3-tys-pracownikow/,"Mon, 26 May 2025 22:00:00 +0200","W oświadczeniu prezes firmy Volvo Hakan Samuelsson podkreślił, że obniżenie kosztów, które dotyczyć ma głównie personelu biurowego, jest konieczne z powodu ""trudnego okresu, jaki przechodzi branża motoryzacyjna"" - spółka Volvo Cars odnotowała ostatnio znacznie niższy zysk. Decyzją prezydenta USA Donalda Trumpa od początku kwietnia obowiązuje cło w wysokości 25 proc. na samochody sprowadzane do Stanów Zjednoczonych z Europy. Nie dotyczy to jednak aut zagranicznych marek produkowanych w USA. Największe zwolnienia w Volvo od 17 lat Zapowiedziana redukcja zatrudnienia w Volvo Cars oznacza pożegnanie się z 15 proc. pracowników biurowych. Według szwedzkiej gazety ""Goeteborgs-Posten"" to największe tego rodzaju zwolnienia w tej firmie od czasu kryzysu finansowego w 2008 r. W 2010 r. udziały w mającym wówczas kłopoty finansowe koncernie kupił chiński producent samochodów Geely Auto. ZOBACZ: Radość za bardzo poniosła 18-latka. Zdał egzamin i od razu stracił prawo jazdy Obecnie koncern Volvo Cars zatrudnia na świecie ponad 43 tys. osób, z czego ponad 22 tys. to robotnicy, a ponad 21 tys. to pracownicy biurowi. Spółka jest największym pracodawcą w Goeteborgu, z którego się wywodzi i gdzie zatrudnia 19 tys. osób, w tym ponad 10 tys. pracowników biurowych. W Europie posiada fabryki w Goeteborgu oraz w Gandawie w Belgii. Niektóre modele aut produkowane są w Chinach. Poziom bezrobocia w Szwecji należy do jednego z najwyższych w UE. Według szwedzkiego Centralnego Urzędu Statystycznego wskaźnik ten w kwietniu wyniósł 8,9 proc. Bezrobocie rejestrowane w Urzędzie Pośrednictwa Pracy stanowi 6,9 proc. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni lł / mjo / PAP"
Moto,Dopłata do prawa jazdy. Nawet 4 tysiące zł od państwa,https://www.polsatnews.pl/wiadomosc/2025-05-23/doplata-do-prawa-jazdy-nawet-4-tysiace-zl-od-panstwa/,"Fri, 23 May 2025 06:38:00 +0200","Celem programu, który wystartował na początku roku, jest zwiększenie mobilności zawodowej i ułatwienie dostępu do zawodów wymagających uprawnień kierowcy. Wnioski można składać od 1 marca do 31 sierpnia 2025 r. W zależności od zainteresowania, liczba miejsc może być ograniczona, dlatego warto złożyć dokumenty jak najszybciej. Można to zrobić przez System Obsługi Wsparcia na stronie PFRON lub osobiście w Powiatowym Centrum Pomocy Rodzinie. Jakie kategorie prawa jazdy są objęte wsparciem? Dopłata nie ogranicza się do najpopularniejszej kategorii B. Finansowanie obejmuje również inne kategorie, m.in.: C - pojazdy ciężarowe o masie powyżej 3,5 tony C+E - pojazdy ciężarowe z przyczepą lub naczepą o masie powyżej 750 kg D - uprawnienia do kierowania np. autobusami ZOBACZ: Renta wdowia z KRUS. Rolnicy muszą pamiętać o tym jednym kroku Są to kategorie szczególnie pożądane w branży transportowej i logistycznej. Kurs musi być jednak uzasadniony. Nie można ubiegać się o kategorię D z zamiarem pracy jako kierowca taksówki. Kto może skorzystać z dofinansowania? Z dofinansowania PFRON można skorzystać raz na trzy lata, z wyjątkiem sytuacji losowych, takich jak pogorszenie stanu zdrowia uniemożliwiające dalsze korzystanie z dotychczasowych uprawnień. Program skierowany jest do osób z: umiarkowanym lub znacznym stopniem niepełnosprawności orzeczeniem o dysfunkcji ruchu (symbol 05-R) lub słuchu (03-L) oraz mieszczących się w wieku aktywności zawodowej - 60 lat dla kobiet i 65 dla mężczyzn ZOBACZ: ZUS bierze się za emerytów. Od czerwca wchodzą zmiany Ile wynosi dofinansowanie i co obejmuje? Według oficjalnych informacji dotyczących programu ""Aktywny samorząd"", udostępnionych przez PFRON (pfron.org.pl), osoby zakwalifikowane do udziału mogą liczyć na konkretne kwoty dofinansowania. Ich wysokość zależy od kategorii prawa jazdy oraz indywidualnych potrzeb, w tym: do 2 426 zł na kurs i egzamin prawa jazdy kategorii B do 4 043 zł na kursy i egzaminy innych kategorii (np. C, D, C+E) do 924 zł na pokrycie kosztów zakwaterowania, wyżywienia oraz dojazdów, jeśli szkolenie odbywa się poza miejscem zamieszkania do 578 zł na usługi tłumacza języka migowego - dla osób z ubytkiem słuchu. ZOBACZ: Wyższa emerytura dla pracujących przed 1999 rokiem. Pod pewnymi warunkami Warto pamiętać, że warunkiem otrzymania wsparcia jest wniesienie wkładu własnego. Uczestnik musi pokryć co najmniej 10 proc. całkowitych kosztów kursu. Co jeszcze można uzyskać w ramach programu? Wsparcie PFRON to nie tylko refundacja kursu i egzaminu. Dofinansowanie może również objąć: jazdy dodatkowe oraz szkolenia uzupełniające pomoc tłumacza języka migowego dla osób z niedosłuchem ZOBACZ: Druga waloryzacja emerytury w 2025 roku? To ogromne wsparcie dla seniorów Koszt badań lekarskich nie jest objęty dofinansowaniem. Istnieje jednak możliwość zwrotu wydatków poniesionych nawet do 180 dni przed złożeniem wniosku, pod warunkiem że już wtedy były spełnione kryteria uczestnictwa w programie. Dofinansowanie z urzędu pracy Dopłata do kursu prawa jazdy przysługuje także osobom zarejestrowanym jako bezrobotne w powiatowym urzędzie pracy. Udział w kursie musi być zgodny z potrzebami rynku pracy. Przykładowo, urząd może wymagać zaświadczenia od potencjalnego pracodawcy, że po uzyskaniu prawa jazdy kandydat zostanie zatrudniony. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Ten nawyk niszczy samochód. Często kierowcy popełniają ten błąd nieświadomie,https://www.polsatnews.pl/wiadomosc/2025-05-17/ten-nawyk-niszczy-samochod-czesto-kierowcy-popelniaja-ten-blad-nieswiadomie/,"Sat, 17 May 2025 17:08:00 +0200","Czym jest jazda na półsprzęgle? To sposób prowadzenia samochodu polegający na częściowym wciśnięciu pedału sprzęgła. Najczęściej mamy z nim do czynienia podczas ruszania, parkowania czy powolnej jazdy w korku. W takich sytuacjach sprzęgło pozostaje w niepełnym załączeniu. Efektem jest ślizganie się tarczy i niepełne przekazywanie napędu na koła. Jazda na półsprzęgle. Na dłuższą metę bardzo szkodzi Oczywiście zdarzają się sytuacje, w których taka technika jest uzasadniona np. przy ruszaniu na wzniesieniu czy wykonywaniu precyzyjnego manewru. Na dłuższą metę może jednak powodować poważne konsekwencje. Jedną z nich jest zużycie tarczy sprzęgła, która ślizgając się, może się przegrzać, a nawet spalić. ZOBACZ: Ruszyły kontrole policji. Te dwa przedmioty muszą być w każdym aucie Nieustanne trzymanie stopy na pedale to również ryzyko uszkodzenia łożyska oporowego. W takiej sytuacji mechanizm pracuje głośno, może szarpać, a zmiana biegów staje się problematyczna. Możliwe jest także zniszczenie kosztownego elementu, jakim jest dwumasowe koło zamachowe. Naprawa takich usterek to wydatek rzędu kilku tysięcy złotych. Jeszcze większe straty mogą wynikać z innych skutków jazdy na półsprzęgle m.in. gorszej kontroli nad pojazdem i wydłużonej drogi hamowania. To mniej oczywiste skutki, ale wynikają z przyzwyczajenia stopy do niewłaściwego ułożenia, co pogarsza precyzję pracy pedałami. Jak uniknąć zniszczeń? Należy wciskać sprzęgło do końca, gdy zmienia się biegi. Czy to jeżdżąc, czy to stojąc na światłach, lepiej nie stawiać nogi na pedale. Nawet lekki nacisk może wpłynąć na uruchomienie mechanizmu, a więc jego zużywanie się. ZOBACZ: Rząd dopłaci do zakupu auta elektrycznego. Ile można dostać i jak skorzystać? Bywa tak, że docisk jest niepełny, bo utrudnia to wycieraczka lub dywanik. Takie przeszkody najlepiej usunąć. Ponadto, gdy kierujący chce wystartować na górce, może skorzystać z hamulca ręcznego. Awaria sprzęgła. Po czym poznać uszkodzenie? Na zużycie wskazuje nieadekwatne przyspieszenie w stosunku do obrotów. Wspomniane kłopoty z wrzuceniem biegów albo szarpanie podczas ruszania to kolejne symptomy, podobnie jak ""ciężkie wchodzenie"" przy nacisku na pedał. Warto też nasłuchiwać, czy podczas pracy tej części nie słychać dziwnych dźwięków. Oprócz tego, poza słuchem przyda się węch. Alarmujący powinien być zapach spalenizny. Takie oznaki należy skonsultować z mechanikiem. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Prawo jazdy dla seniorów. To może oznaczać koniec jazdy za kółkiem,https://www.polsatnews.pl/wiadomosc/2025-05-12/prawo-jazdy-dla-seniorow-to-moze-oznaczac-koniec-jazdy-za-kolkiem/,"Mon, 12 May 2025 09:03:00 +0200","Zgodnie z obowiązującym już prawem (Ustawa z dnia 5 stycznia 2011 r. o kierujących pojazdami, Dz.U. 2011 nr 30 poz. 151), wszystkie bezterminowe prawa jazdy wydane przed 19 stycznia 2013 r. będą musiały zostać wymienione na dokumenty z terminem ważności. Jak donosi Rzeczpospolita, proces rozpocznie się 19 stycznia 2028 roku i zakończy 18 stycznia 2033 roku. Dla milionów kierowców, w tym dużej grupy seniorów, będzie się to wiązało z koniecznością przejścia badań lekarskich. Bez pozytywnego orzeczenia uprawnień nie da się przedłużyć. Seniorzy w centrum uwagi. Badania nikogo nie ominą Zgodnie z przepisami, osoby wymieniające prawo jazdy będą musiały okazać aktualne zaświadczenie lekarskie. Chociaż obecnie nie ma obowiązku regularnego odnawiania prawa jazdy po 65. roku życia (jak w niektórych krajach Unii Europejskiej), badanie podczas wymiany dokumentu stanie się obowiązkowe - również dla tych, którzy wcześniej posiadali prawo jazdy ""dożywotnio"". ZOBACZ: Kierowcy zapłacą również w weekendy. Polski kurort zmienia zasady Lekarz medycyny pracy oceni m.in. wzrok, słuch, koordynację ruchową i ewentualne przewlekłe choroby. Dla części starszych kierowców może to stanowić poważną barierę. Nowe przepisy nie są jednak wymierzone przeciwko osobom starszym, lecz mają na celu zwiększenie bezpieczeństwa na drogach. Wraz z wiekiem obniża się zdolność widzenia, słyszenia i koncentracji, co negatywnie wpływa na czas reakcji w sytuacjach nagłych, takich jak wtargnięcie pieszego na jezdnię czy gwałtowne hamowanie pojazdu jadącego z przodu. Dzięki obowiązkowym badaniom możliwe będzie wykluczenie z ruchu drogowego osób, które nie są już w stanie bezpiecznie prowadzić pojazdu. Według danych Centralnej Ewidencji Kierowców, około 15 milionów Polaków posiada obecnie prawa jazdy bez terminu ważności. Znaczna część tej grupy to osoby powyżej 60. roku życia, które uzyskały uprawnienia jeszcze w XX wieku. Wymiana dokumentów będzie więc ogromnym przedsięwzięciem logistycznym, zaplanowanym na pięć lat. Ile kosztuje wymiana prawa jazdy i czy trzeba się spieszyć? Wielu seniorów obawia się nadchodzącej wymiany prawa jazdy. Warto jednak pamiętać, że nie ma potrzeby wcześniejszego działania ani zapamiętywania terminów. Każdy kierowca otrzyma indywidualne zawiadomienie w odpowiednim czasie. ZOBACZ: Rząd dopłaci do zakupu auta elektrycznego. Ile można dostać i jak skorzystać? Opłata za wymianę dokumentu wynosi średnio 100 zł, natomiast koszt badania lekarskiego to około 200 zł. Choć dla części seniorów może to być spory wydatek, długi okres przejściowy umożliwi odłożenie niezbędnych środków również osobom w trudniejszej sytuacji finansowej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Ruszyły kontrole policji. Te dwa przedmioty muszą być w każdym aucie,https://www.polsatnews.pl/wiadomosc/2025-04-29/ruszyly-kontrole-policji-te-dwa-przedmioty-musza-byc-w-kazdym-aucie/,"Tue, 29 Apr 2025 09:41:00 +0200","Zbliżająca się majówka to czas intensywnych wyjazdów i większego ruchu na drogach. Przed dłuższą podróżą warto nie tylko zaplanować trasę, lecz także sprawdzić, czy samochód jest właściwie wyposażony. Brak obowiązkowego trójkąta ostrzegawczego lub gaśnicy może poważnymi problemami. Bez trójkąta nie ruszaj w drogę. Oto co mówią przepisy Obowiązek posiadania tych przedmiotów reguluje rozporządzenie ministra infrastruktury w sprawie warunków technicznych pojazdów oraz zakresu ich niezbędnego wyposażenia. Paragraf 11 tego dokumentu określa, że kierowca musi posiadać ""trójkąt do ustawiania na drodze, przeznaczony do ostrzegania o obecności unieruchomionego pojazdu"". To nie tylko kwestia zgodności z prawem, ale również element podstawowego bezpieczeństwa. Ustawienie trójkąta w odpowiedniej odległości pozwala innym uczestnikom ruchu odpowiednio zareagować. Pixabay Gaśnica i trójkąt. Bez tych przedmiotów w aucie dostaniesz mandat Trójkąt nie może być ustawiony w dowolnym miejscu. Zgodnie z ustawą Prawo o ruchu drogowym (art. 50), powinien znajdować się 100 metrów za pojazdem na autostradach i drogach ekspresowych, 30-50 metrów poza obszarem zabudowanym oraz bezpośrednio za pojazdem lub na nim w obszarze zabudowanym. Niezastosowanie się do tego przepisu grozi mandatem w wysokości 300 zł oraz jednym punktem karnym. Gaśnica. Niezbędna w podróży autem Kierowca powinien posiadać również ""gaśnicę umieszczoną w miejscu łatwo dostępnym w razie potrzeby jej użycia"" - głosi rozporządzenie. Przechowywanie jej pod bagażami może uniemożliwić szybki dostęp w sytuacji zagrożenia. Zaleca się umieszczenie jej w schowku lub innym łatwo dostępnym miejscu. Przepisy nie określają terminu ważności gaśnicy, jednak brak jej sprawności może utrudnić opanowanie awaryjnej sytuacji. ZOBACZ: Ta wiadomość od ZUS to pułapka. Seniorzy mogą stracić swój majątek W przypadku obu wymaganych przedmiotów to użytkownik pojazdu ponosi odpowiedzialność za ich brak. Przed podróżą warto sprawdzić, czy w wynajętym lub pożyczonym samochodzie znajduje się zarówno trójkąt ostrzegawczy, jak i gaśnica. W przeciwnym razie podczas kontroli drogowej może zostać nałożony mandat w wysokości nawet 500 zł. Wzmożone kontrole drogowe w sezonie sprzyjają wykrywaniu takich uchybień. Nieobowiązkowe, ale potrzebne. Co warto mieć w aucie? Nie wszystkie elementy wyposażenia pojazdu są regulowane przepisami, jednak wiele z nich może okazać się istotna w sytuacjach awaryjnych. Przykładem jest apteczka - formalnie nieobowiązkowa (ale za brak udzielenia pomocy poszkodowanemu grozi nawet 3 lata więzienia), lecz w praktyce niezwykle przydatna. W razie wypadku lub nagłego zdarzenia drogowego nawet podstawowe środki opatrunkowe mogą zapewnić minimum pomocy przed przyjazdem służb ratunkowych. ZOBACZ: Ile naprawdę wynosi emerytura w Polsce? ZUS podaje liczby Z punktu widzenia bezpieczeństwa dobrze jest wozić ze sobą także inne akcesoria, które ułatwiają radzenie sobie w trudniejszych warunkach. Warto mieć pod ręką zapasowe żarówki, kamizelkę odblaskową, linkę holowniczą czy latarkę. W wielu sytuacjach okazują się niezastąpione - szczególnie podczas dłuższych tras, w nocy lub w czasie niesprzyjającej pogody. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Radość za bardzo poniosła 18-latka. Zdał egzamin i od razu stracił prawo jazdy,https://www.polsatnews.pl/wiadomosc/2025-04-23/radosc-za-bardzo-poniosla-18-latka-zdal-egzamin-i-od-razu-stracil-prawo-jazdy/,"Wed, 23 Apr 2025 15:33:00 +0200","O zdarzeniu poinformowała Komenda Powiatowa Policji Krapkowice. Policjanci z tamtejszej grupy SPEED wykonywali rutynowe pomiary prędkości kierujących na trasie wojewódzkiej 423 w miejscowości Obrowiec. ""Chwilę po godzinie 11 funkcjonariusze zauważyli osobowego seata, którego kierowca w obszarze zabudowanym poruszał się z prędkością 102 km/h. Policjanci natychmiast zatrzymali pojazd do kontroli"" - przekazali krapkowiccy mundurowi w komunikacie prasowym. Obrowiec. 18-latek stracił prawo jazdy w kilka godzin Okazało się, że seatem kierował 18-letni mężczyzna, który dosłownie kilka godzin wcześniej odebrał tymczasowe prawo jazdy ważne przez 30 dni do momentu odbioru właściwego dokumentu. Tego samego dnia zdał on bowiem egzamin w Opolu. ZOBACZ: Trzęsienie ziemi w sercu Turcji. Mieszkańcy w panice wybiegli z budynków Zgodnie z obowiązującymi przepisami za przekroczenie prędkości w terenie zabudowanym o 50 km/h lub więcej, policjanci są zobligowani do zatrzymania dokumentu uprawniającego do kierowania pojazdami na trzy miesiące. Ale to nie jedyne problemy młodego kierowcy. 18-latek popełnił wcześniej podobne wykroczenie jadąc na skuterze. W związku z tym złamał on przepisy w warunkach drogowej recydywy. Dlatego oprócz utraty ""prawka"" policjanci wlepili nastolatkowi 3 tysiące złotych mandatu i dopisali mu 13 punktów karnych. Mundurowi apelują o ostrożność na drogach Krapkowiccy policjanci skorzystali z okazji, żeby przypomnieć kierowcom o bezpiecznym zachowaniu na drodze. W komunikacie zwrócili się zwłaszcza do młodych kierujących. Przypomnieli, że przekraczanie prędkości może przyczynić się do groźnych wypadków i jest surowo karane. ZOBACZ: Prawda czy fałsz? Rządzący przestrzegają przed dezinformacją w sieci ""Na drodze nie ma miejsca na brawurę. Nieprzestrzeganie przepisów może zakończyć się nie tylko mandatem, punktami karnymi, czy też utratą uprawnień, ale również przyczynić się do tragedii"" - czytamy w komunikacie. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,Kierowcy zapłacą również w weekendy. Polski kurort zmienia zasady,https://www.polsatnews.pl/wiadomosc/2025-04-06/kierowcy-zaplaca-rowniez-w-weekendy-polski-kurort-zmienia-zasady/,"Sun, 06 Apr 2025 18:49:00 +0200","Sejm przyjął nowelizację ustawy o drogach publicznych, która pozwala pobierać opłaty za parkowanie w weekendy w miastach mających mniej niż 100 tysięcy mieszkańców. To istotna zmiana, na którą od dawna czekali przedstawiciele zwłaszcza gmin uzdrowiskowych. Wśród nich są władze Sopotu, gdzie prawdziwy tłum i brak miejsc do parkowania jest widoczny właśnie w soboty i niedziele. - To jest krok w bardzo dobrą stronę, bo widzimy, co się dzieje w sezonie letnim czy chociażby w weekendy: Sopot jest całkowicie zakorkowany - mówiła ""Wydarzeniom"" Polsatu prezydent miasta Magdalena Czarzyńska-Jachim. Płatne parkowanie w weekendy. Mniejsze miasta ucieszone Jak podkreśliła włodarz, strefy płatnego parkowania obowiązywały dotychczas w dni powszednie, ""a w weekendy każdy wjeżdżał, gdzie chciał, blokując dojazdy do posesji i ulice"". Na najbliżej, czwartkowej sesji Rady Miasta mają być również głosowane podwyżki cen za parkowanie w popularnym kurorcie. ZOBACZ: Patent na darmowy postój. Trik ""na bułkę"" coraz popularniejszy w Polsce - Przedstawiamy radnym projekt uchwały o podwyżce opłat za parkowanie, ale z jednoczesnym dużym pakietem dodatkowych zniżek dla mieszkańców. Przed nami profesjonalne konsultacje, chcemy sprawdzić, jak prowadzić tę politykę parkingową - poinformowała prezydent miasta. WIDEO: Kierowcy zapłacą także w weekendy. Kurort zmienia reguły Twoja przeglądarka nie wspiera odtwarzacza wideo... Opłata ma wzrosnąć z 5,20 do 6,90 złotych za pierwszą godzinę parkowania. Dla sopocian przygotowano rabaty, jak dwukrotną w ciągu dnia możliwość pozostawienia auta w centrum miasta, za co zapłacą 2 złote. Od tego weekendu istnieje też strefa między ulicami Chopina a Monte Cassino, do której nikt poza mieszkańcami nie może wjechać. Zaskoczenie w Suwałkach. Koniec płatnego parkowania w centrum Przeciwny kierunek niż Sopot obrały niedawno Suwałki, które zlikwidowały opłaty za parkowanie w śródmieściu. Mieszkańcy początkowo nie dowierzali w tę decyzję, ponieważ została ona ogłoszona 1 kwietnia, w prima aprilis. - Myślałyśmy, że jest to dowcip, ale jednak się okazało, że nie - mówiła ""Wydarzeniom"" jedna z mieszkanek miasta. Od tego momentu kierowcy muszą płacić jedynie na niewielkim parkingu naprzeciwko Urzędu Miasta. - Ulice, miejsca, które były objęte strefą (płatnego parkowania - red.), po prostu świeciły pustkami. My to nazwaliśmy potocznie wymieraniem ulicy Kościuszki - wyjaśniał Kamil Sznel z tamtejszego magistratu. ZOBACZ: Z peronu zjechał wprost na tory. Seniora ""oślepiło słońce"" Rządzących Suwałkami od powrotu do bezpłatnego parkowania nie odwiodło nawet to, że do lokalnego budżetu wpływało z tego źródła kilkaset tysięcy złotych co roku. W ""Wydarzeniach"" przekonywali oni, że miejska kasa i tak na tym traciła. Tym samym miasto stanęło na przekór ogólnopolskiej tendencji wprowadzania opłat za pozostawianie aut. Inne samorządy sukcesywnie podnoszą ceny parkowania - przykładowo w Białymstoku, kilka miesięcy temu, podniosły się one o ponad 40 procent. Tamtejsze władze uważają, iż strefa ""wymusza rotację"" aut, przez co te nie blokują miejsca na wiele godzin. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,Polskie miasto zlikwidowało opłaty za parkowanie. Mieszkańcy zadziwieni,https://www.polsatnews.pl/wiadomosc/2025-04-03/polskie-miasto-zlikwidowalo-oplaty-za-parkowanie-mieszkancy-zadziwieni/,"Thu, 03 Apr 2025 18:15:00 +0200","Nie wszyscy w Suwałkach od razu uwierzyli, że parkowanie w centrum stało się bezpłatne. Wątpliwości wzmagała data, od której zmiana weszła w życie. Stało się to 1 kwietnia, w prima aprilis. - Myślałyśmy, że jest to dowcip, ale jednak się okazało, że nie - mówiła ""Wydarzeniom"" Polsatu jedna z mieszkanek miasta. Od wtorku kierowcy muszą płacić jedynie na niewielkim parkingu naprzeciwko Urzędu Miasta. - Ulice, miejsca, które były objęte strefą (płatnego parkowania - red.), po prostu świeciły pustkami. My to nazwaliśmy potocznie wymieraniem ulicy Kościuszki - przyznał Kamil Sznel z tamtejszego magistratu. Suwałki. Koniec płatnego parkowania w centrum. Zaskakujący ruch miasta Suwałki stanęły na przekór ogólnopolskiej tendencji wprowadzania opłat za pozostawianie aut. Inne samorządy sukcesywnie podnoszą ceny parkowania - przykładowo w Białymstoku, kilka miesięcy temu, podniosły się one o ponad 40 procent. Tamtejsze władze uważają, iż strefa ""wymusza rotację"" aut, przez co te nie blokują miejsca na wiele godzin. ZOBACZ: Z peronu zjechał wprost na tory. Seniora ""oślepiło słońce"" Rządzących Suwałkami od powrotu do bezpłatnego parkowania nie odwiodło nawet to, że do lokalnego budżetu wpływało z tego źródła kilkaset tysięcy złotych co roku. W ""Wydarzeniach"" przekonywali oni, że miejska kasa i tak na tym traciła. WIDEO: Koniec opłat za parking w polskim mieście. Mieszkańcy zdumieni Twoja przeglądarka nie wspiera odtwarzacza wideo... Strefa obowiązywała tam przez kilkanaście lat. - Oprócz (zatrudnienia - red.) kontrolera, konieczna była oczywiście konserwacja urządzeń, parkometrów. Była oczywiście osoba zajmująca się sprawami administracyjnymi strefy - wymienił Kamil Sznel. Kierowcy szli na spacer, bo nie chcieli płacić Suwalscy urzędnicy doszli do wniosku, że zmotoryzowani unikali odpłatnych miejsc, zostawiając swoje samochody na tych bezpłatnych - mimo że były one nieco w oddali. Aby zaoszczędzić, kierowcy byli w stanie nawet udać się na kilku- lub kilkunastominutowy spacer, by dotrzeć do celu. ZOBACZ: Żołnierz potrącił 14-latkę na pasach. Kara budzi kontrowersje Zdaniem radnych krok z 1 kwietnia pomoże ożywić centrum Suwałk. Choć kierujący chwalą zmiany, pojawiają się pierwsze wątpliwości. Niewykluczone, że jeśli brak opłat się nie sprawdzi, znów trzeba będzie sięgać do portfela, zostawiając auto. - Myślę, że świetnie, chociaż teraz jest większy ruch. Ciężej jest zaparkować gdzieś na mieście - tłumaczył ""Wydarzeniom"" jeden z kierowców. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni wka/ sgo / polsatnews.pl / Polsat News"
Moto,"Przyszli zdawać na ""prawko"", a tu Macierewicz. Tak mu poszło z teorii",https://www.polsatnews.pl/wiadomosc/2025-04-01/przyszli-zdawac-na-prawko-a-tu-macierewicz-tak-mu-poszlo-z-teorii/,"Tue, 01 Apr 2025 19:16:00 +0200","Poseł PiS Antoni Macierewicz we wtorek zdawał teoretyczny egzamin na prawo jazdy w placówce WORD w Piotrkowie Trybunalskim. Jak poinformował miejscowy portal piotrkowski24.pl, polityk oblał ten test, nie zostając tym samym dopuszczony do części praktycznej. Według ustaleń dziennikarzy był to drugi termin dla byłego ministra obrony narodowej. Pierwszy wyznaczono na 18 marca, jednak wtedy poseł nie dotarł na egzamin. Antoni Macierewicz bez prawa jazdy. Szef MSWiA grzmiał Policja zabrała Macierewiczowi uprawnienia do kierowania samochodem w związku z jego rajdem po ulicach Warszawy pod koniec października. Dopuścił się wówczas złamania wielu przepisów, m.in. rozmawiał przez telefon podczas jazdy, wyprzedzał inny pojazd na przejściu dla pieszych czy najechał na podwójną linię ciągłą. ""Poseł Macierewicz za swoje wykroczenia drogowe dostał trzy mandaty łącznie na 1800 zł i 21 punktów"" – informował w tamtym czasie Jacek Dobrzyński, rzecznik MSWiA. Do incydentu z udziałem posła PiS odnosił się też szef resortu Tomasz Siemoniak. Uznał wtedy, iż były minister obrony jest ""groźny dla bezpieczeństwa narodowego"". ZOBACZ: Antoni Macierewicz zatrzymany za kierownicą. ""Zasłonił się immunitetem"" ""Wszyscy są równi wobec prawa. Nawet Macierewicz, o czym zacznie się w końcu przekonywać. To osobnik nie tylko groźny dla bezpieczeństwa narodowego, ale i - jak wskazują media - dla bezpieczeństwa ludzi na drodze. Dość tych szaleństw!"" - alarmował wówczas. Z kolei według Macierewicza rozmawiał on przez telefon w momencie, gdy samochód stał, a nie był w ruchu. Mimo to polityk zadeklarował w tamtym czasie, że ""jest absolutnie do dyspozycji"", o ile jego wykroczenia rzeczywiście miały miejsce. Śledztwo ws. Antoniego Macierewicza. Chodzi o program ""Karkonosze"" Utrata prawa jazdy nie jest jedynym problemem tego posła PiS po tym, jak jego formacja straciła władzę. Zawiadomienie dotyczące Macierewicza złożył pod koniec listopada przewodniczący Komisji ds. zbadania wpływów rosyjskich i białoruskich gen. bryg. Jarosław Stróżyk. W reakcji prokuratura wszczęła śledztwo w tej sprawie. ZOBACZ: Podkomisja Macierewicza pod lupą prokuratury. Wszczęto pięć śledztw Postępowanie dotyczy podejrzenia doprowadzenia do nieprzystąpienia Polski do międzynarodowego programu zakupu samolotów do tankowania w powietrzu, znanego jako ""Karkonosze"". ""Niepozyskanie powyższych samolotów miało skutkować obniżeniem zdolności Sił Zbrojnych RP i negatywnie wpłynąć na strategiczne bezpieczeństwo państwa"" - podała wówczas Prokuratura Krajowa. ""Przestępstwo z art. 129 Kk polega na działaniu na szkodę Rzeczypospolitej Polskiej przez osobę upoważnioną do występowania w imieniu Rzeczypospolitej Polskiej w stosunkach z rządem obcego państwa lub zagraniczną organizacją"" - uściśliła prokuratura. Za popełnienie takiego czynu grozi kara do 10 lat pozbawienia wolności. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni wb/wka / polsatnews.pl"
Moto,Rząd dopłaci do zakupu auta elektrycznego. Ile można dostać i jak skorzystać?,https://www.polsatnews.pl/wiadomosc/2025-02-02/rzad-doplaci-do-zakupu-auta-sprawdz-ile-mozesz-dostac-i-jak-skorzystac/,"Sun, 02 Feb 2025 07:51:00 +0100","Jak podaje Polska Agencja Prasowa, Narodowy Fundusz Ochrony Środowiska i Gospodarki Wodnej (NFOSiGW) od 3 lutego rozpoczyna nowy program dopłat do zakupu i leasingu samochodów elektrycznych. Maksymalne dofinansowanie wyniesie 40 000 zł, a budżet programu to 1,6 mld zł. Środki pochodzą z Krajowego Planu Odbudowy, co oznacza, że muszą zostać wykorzystane do czerwca 2026 roku. Program NaszEauto rusza 3 lutego Wsparciem zostaną objęte wyłącznie samochody fabrycznie nowe, których przebieg nie przekracza 6 000 km i które kosztują maksymalnie 225 000 zł netto (bez VAT). Dodatkowo pojazdy te nie mogą być wcześniej zarejestrowane, choć możliwy jest zakup samochodu demonstracyjnego, używanego np. do jazd próbnych. Program NaszEauto skierowany jest zarówno do osób fizycznych, jak i przedsiębiorców prowadzących jednoosobową działalność gospodarczą. Pixabay Rząd dopłaci do zakupu auta Zasady finansowania i warunki uczestnictwa Jak podaje PAP, podczas konferencji prasowej z udziałem Krzysztofa Bolesty, sekretarza stanu w Ministerstwie Klimatu i Środowiska, przedstawiono szczegóły programu NaszEauto. Wsparcie będzie udzielane w formie refundacji poniesionych kosztów, co oznacza, że najpierw należy zakupić samochód, zarejestrować go oraz wykupić ubezpieczenie OC i AC. Warto zaznaczyć, że pojazdy zarejestrowane przez dealera (wstępna rejestracja dokonana przez autoryzowanego sprzedawcę) nie kwalifikują się do programu. ZOBACZ: Nie wydawaj pieniędzy na nowe wycieraczki. Sprawdź, jak uratować stare za grosze W przypadku samochodów wziętych w leasing, wymagane jest podpisanie umowy oraz dokonanie opłaty wstępnej, a także sporządzenie protokołu przekazania pojazdu. Umowa leasingu musi obejmować okres co najmniej dwóch lat. Jaki zwrot można otrzymać? Podstawowa kwota refundacji wynosi 18 750 zł, jednak istnieje możliwość uzyskania dodatkowych środków w zależności od spełnionych kryteriów. Osoby, które zdecydują się na zezłomowanie używanego samochodu spalinowego, mogą otrzymać dodatkowe 10 000 zł. Dla osób o niskich dochodach, nieprzekraczających 135 000 zł brutto rocznie, przewidziana jest premia w wysokości 11 250 zł. Dodatkowe wsparcie oferowane jest także posiadaczom Karty Dużej Rodziny (ok. 30 000 zł). W przypadku leasingu lub wynajmu przez osobę fizyczną podstawowa kwota wsparcia wynosi 30 000 zł, a dodatkowo można uzyskać 5 000 zł za zezłomowanie starego samochodu oraz kolejne 5 000 zł w przypadku niskich dochodów. ZOBACZ: Kierunkowskazy migają szybciej niż zwykle? To może zwiastować poważny problem Osoby prowadzące jednoosobową działalność gospodarczą mogą skorzystać z dofinansowania w wysokości 30 000 zł, z możliwością uzyskania dodatkowych 10 000 zł za zezłomowanie pojazdu spalinowego. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Parujące szyby? Ten prosty sposób rozwiąże twój problem raz na zawsze,https://www.polsatnews.pl/wiadomosc/2025-02-01/parujace-szyby-ten-prosty-sposob-rozwiaze-twoj-problem-raz-na-zawsze/,"Sat, 01 Feb 2025 08:56:00 +0100","Przyczyną parowania szyb jest głównie różnica temperatur między wnętrzem pojazdu a otoczeniem. Gdy w kabinie panuje wysoka wilgotność powietrza, na zimnych szybach osadza się para wodna. Często dzieje się tak po wejściu do samochodu, zwłaszcza jeśli wsiadamy w wilgotnej odzieży lub z mokrymi butami. W sezonie grzewczym sytuację dodatkowo komplikuje włączone ogrzewanie - powietrze staje się suche, ale wilgoć wciąż może skraplać się na chłodnych szybach. Prosty sposób na parujące szyby. Prawie nic nie kosztuje Jednym z najskuteczniejszych sposobów na pozbycie się pary z szyb jest ich dokładne umycie od wewnątrz. Jak wskazuje portal autoswiat.pl, zanieczyszczenia, takie jak kurz czy tłuszcz osadzające się na szkle, sprzyjają kondensacji wilgoci. Aby temu zapobiec, warto sięgnąć po odpowiedni płyn do mycia szyb, najlepiej zawierający alkohol, który ułatwia odparowanie resztek wilgoci. Do wycierania szyb można użyć papierowych ręczników lub nawet starej gazety - oba rozwiązania sprawdzają się doskonale. ZOBACZ: Lista najbardziej zakorkowanych miast w Polsce. Warszawa poza podium Zimą, gdy do wnętrza pojazdu wnosimy dużą ilość wilgoci, konieczne są dodatkowe środki. Pomocnym rozwiązaniem może być zastosowanie prostego triku: wystarczy umieścić warstwy gazet pod dywanikami, w bagażniku i na tylnej kanapie na 2-3 dni. Dodatkowo warto regularnie nagrzewać wnętrze pojazdu podczas jazdy oraz po każdej podróży wietrzyć samochód, otwierając drzwi na kilka minut. Dzięki tym krokom wilgoć szybciej odparowuje, a problem parujących szyb staje się mniej uciążliwy. Klimatyzacja to sprzymierzeniec Choć na pierwszy rzut oka może się wydawać, że klimatyzacja jest przydatna głównie latem, jej funkcje sprawdzają się również zimą. Krótkie, ale regularne uruchamianie klimatyzacji w trakcie jazdy pomaga skutecznie obniżyć poziom wilgoci w kabinie. W przeciwieństwie do samego ogrzewania - klimatyzacja usuwa nadmiar skroplonej wody, dzięki czemu powietrze wewnątrz pojazdu staje się bardziej suche. To z kolei zapobiega osadzaniu się pary wodnej na szybach. ZOBACZ: Nie wydawaj pieniędzy na nowe wycieraczki. Sprawdź, jak uratować stare za grosze Jeżeli problem parujących szyb jest uporczywy, warto wypróbować nietypowe, ale skuteczne rozwiązanie, jakim jest żwirek dla kota. Ten prosty i tani produkt może działać jak domowy pochłaniacz wilgoci. Aby go użyć, wystarczy wsypać żwirek do płóciennego woreczka, bawełnianej skarpety lub niewielkiego pojemnika z dziurkowaną pokrywką i umieścić go w samochodzie. Najlepiej położyć go w miejscach, gdzie wilgoć najczęściej się zbiera - na podszybiu, pod siedzeniami lub w bagażniku. ZOBACZ: Przewożenie psa w samochodzie. Za złamanie przepisów grozi wysoki mandat Żwirek silikonowy sprawdza się szczególnie dobrze, ponieważ ma wysoką zdolność pochłaniania wody. W zależności od stopnia wilgotności powietrza w kabinie należy wymieniać go co kilka dni lub tygodni - gdy zacznie tracić swoje właściwości chłonne. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,"Nie wydawaj pieniędzy na nowe wycieraczki. Sprawdź, jak uratować stare za grosze",https://www.polsatnews.pl/wiadomosc/2025-01-29/nie-wydawaj-fortuny-na-nowe-wycieraczki-sprawdz-jak-uratowac-stare-za-grosze/,"Wed, 29 Jan 2025 10:28:00 +0100","Eksploatacja auta wiąże się z wieloma kosztami, dlatego tam, gdzie to możliwe, warto poszukać oszczędności. Sposobem na nie może być między innymi regeneracja wycieraczek, gdy te nie zbierają już dobrze wody. Nie musisz wydawać fortuny na nowe, stare odratujesz za dużo mniejsze pieniądze. Sprawdź, jak to zrobić. Niepokojące sygnały ze strony wycieraczek samochodowych Po czym poznać, że wycieraczki samochodowe nie działają tak, jak powinny? Symptomów może być kilka. Jednym z najbardziej charakterystycznych jest niedokładne zbieranie wody i zanieczyszczeń z szyby. Ponadto w trakcie pracy może dochodzić do szurania po szybie, często słychać także odgłosy skrzypienia. Pixabay Nie wydawaj fortuny na nowe wycieraczki Nie wolno lekceważyć tego typu sygnałów. W skrajnych przypadkach wycieraczka może doprowadzić do uszkodzenia szyby, a jazda z nie do końca sprawnymi elementami pojazdu bywa niebezpieczna oraz grozi mandatem. Na szczęście nie zawsze trzeba wymieniać wycieraczki na nowe, co wiąże się ze sporymi kosztami. Uwagę na to zwrócili eksperci portalu moto.pl. Jakie alternatywy sugerują? Dokładnie obejrzyj wycieraczki i wyczyść szybę Czasami niedostateczne działanie wycieraczek samochodowych powodowane jest przez zanieczyszczenia gromadzące się na gumie. Wystarczy ją wtedy wyczyścić, aby wszystko wróciło do normy. To szybki i darmowy sposób na to, aby zachować stare wycieraczki i wygenerować realne oszczędności. Jeżeli jednak to nic nie da, to należy poszukać innych metod na utrzymanie wysokiego standardu bezpieczeństwa jazdy w trudnych warunkach, w tym w trakcie opadów atmosferycznych. ZOBACZ: Nie zdążyłeś z przeglądem auta? Nowe przepisy boleśnie uderzą w portfel Przed każdą podróżą warto dokładnie sprawdzić przednią i tylną szybę. Zagrożeniem dla wycieraczek są między innymi drobinki zaschniętego piasku czy błota. Mogą prowadzić do uszkodzenia piór oraz ograniczać skuteczność zbierania wody. Zamiast wymieniać akcesorium na nowe, wyczyść auto i sprawdź, czy to coś zmieni. W wielu przypadkach okaże się to wystarczające. Regeneracja wycieraczek to oszczędność Regeneracja wycieraczek polega między innymi na przecieraniu gum specjalnymi urządzeniami lub odcinaniu zużytych końcówek. Po każdym takim zabiegu należy dokładnie sprawdzić skuteczność akcesorium. Może okazać się bowiem, że zabiegi ograniczą zbieranie wody. Zdarza się też tak, że takie proste działa są wystarczające i wydłużają żywotność wycieraczek, dlatego warto spróbować. ZOBACZ: Masz taką tablicę rejestracyjną? Możesz zapłacić nawet 500 zł mandatu Choć eksperci zalecają wymianę wycieraczek co roku, w praktyce nie zawsze jest to niezbędne. Dbanie o czystość szyby i gum sprawi, że znacznie wydłużysz ich żywotność i tym samym zaoszczędzisz. Zakup nowych akcesoriów może wiązać się ze sporymi kosztami. Jeżeli jednak sytuacja tego wymaga, to w nie zainwestuj. Bezpieczeństwo zawsze stawiaj na pierwszym miejscu. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Moto,Nie zdążyłeś z przeglądem auta? Nowe przepisy boleśnie uderzą w portfel,https://www.polsatnews.pl/wiadomosc/2025-01-25/nie-zdazyles-z-przegladem-auta-nowe-przepisy-bolesnie-uderza-w-portfel/,"Sat, 25 Jan 2025 09:00:00 +0100","Propozycje zawarte w projekcie nie obejmują działań na rzecz poprawy bezpieczeństwa, a skupiają się na podwyżkach cen za badania techniczne oraz karach dla kierowców spóźniających się z ich wykonaniem. Projekt zakłada powiązanie wysokości opłat ze średnim wynagrodzeniem brutto, które podaje GUS. Warto zauważyć, że średnia ta nie uwzględnia firm zatrudniających mniej niż 10 osób, co może prowadzić do zawyżonych wartości. Aktualne kary za brak ważnego przeglądu W Polsce stan techniczny pojazdu może zostać skontrolowany przez policję oraz Inspekcję Transportu Drogowego. Obecnie brak ważnego przeglądu technicznego wiąże się z karą od 1500 zł do nawet 5000 zł. ZOBACZ: Kierunkowskazy migają szybciej niż zwykle? To może zwiastować poważny problem W przypadku poważnych usterek, które według funkcjonariuszy mogą zagrażać bezpieczeństwu na drodze, dowód rejestracyjny pojazdu może zostać zatrzymany. Kierowca ma wówczas siedem dni na wykonanie badań technicznych, aby uniknąć dalszych konsekwencji. Rządowa propozycja nowych kar dla kierowców Według danych portalu Rankomat.pl, w 2024 roku za przegląd techniczny samochodu osobowego trzeba zapłacić 98 zł, za motocykl lub ciągnik - 62 zł, samochód ciężarowy - 153 zł, a auto z instalacją LPG - 161 zł (98 zł regularny przegląd + 63 zł za instalację gazową). W związku z podwyżką kar za brak przeglądu, ceny te również mogą ulec zmianie. Jak podaje nieoficjalnie naTemat.pl, planowana podwyżka opłat może wynieść nawet 20 proc., co oznacza, że za przegląd techniczny samochodu osobowego trzeba będzie zapłacić 117 zł. Ministerstwo Infrastruktury planuje umożliwić kierowcom wykonanie przeglądu do 30 dni przed upływem ważności aktualnego badania. W takim przypadku nowy przegląd byłby ważny o dodatkowy miesiąc. ZOBACZ: Przycisk na przejściu dla pieszych może działać inaczej niż myślisz. Ma ukrytą funkcję Propozycje podwyżek przytaczane przez naTemat.pl przedstawiają się następująco: wykonanie przeglądu o tydzień po terminie: 100 proc. kosztu, opóźnienie do trzech tygodni: 200 proc., przekroczenie terminu o 90 dni: 300 proc. Na ten moment przepisy są na etapie wstępnych rozmów i ustalania szczegółów. Według doniesień, w 2025 roku kary za brak przeglądu mogą wynosić od 3000 zł do nawet 15 000 zł, w zależności od długości opóźnienia. Ile samochodów nie przechodzi przeglądów technicznych w Polsce? W 2023 roku w Polsce działały 2523 okręgowe stacje kontroli pojazdów oraz 2993 podstawowe. Od 2022 roku powstało 16 nowych obiektów, co jest związane z rosnącą liczbą pojazdów na polskich drogach. Na okresowym przeglądzie pojawiło się ponad 20 milionów samochodów, z których 471 tysięcy nie przeszło badań technicznych. ZOBACZ: Przewożenie psa w samochodzie. Za złamanie przepisów grozi wysoki mandat Zgodnie z danymi policji, główne przyczyny wypadków związanych ze złym stanem technicznym pojazdów to niesprawny układ kierowniczy, hamulcowy oraz zużyte ogumienie. Problem ten dotyczy przede wszystkim starszych pojazdów, które stanowią znaczącą część floty poruszającej się po polskich drogach. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Moto,Kierunkowskazy migają szybciej niż zwykle? To może zwiastować poważny problem,https://www.polsatnews.pl/wiadomosc/2025-01-22/kierunkowskazy-migaja-szybciej-niz-zwykle-to-moze-zwiastowac-powazny-problem/,"Wed, 22 Jan 2025 10:26:00 +0100","Jeśli kierunkowskazy mrugają szybciej niż zwykle, powinno to zaalarmować kierowcę. Nienaprawienie takiej usterki to nie tylko ryzyko mandatu, ale także doprowadzenia do sytuacji na drodze, zagrażających zdrowiu i życiu wszystkich uczestników ruchu. Dlaczego kierunkowskazy migają szybciej? Najczęstsza przyczyna awarii to przepalona żarówka. Może to być zarówno lampka z przodu, jak i z tyłu albo boku auta. Każda z nich w obwodzie jest odpowiedzialna za prawidłowe obciążenie przerywacza, który reguluje rytm migaczy. Uszkodzone światło zmniejsza obciążenie obwodu i przyspiesza pracę układu. W ten sposób użytkownik auta otrzymuje sygnał, że coś nie działa poprawnie. ZOBACZ: Seniorzy z darmową komunikacją miejską. Wystarczy pokazać dowód osobisty Winny okazuje się nieraz również uszkodzony przekaźnik. W takim przypadku zaburzone jest funkcjonowanie kierunkowskazów. Nie uruchamiają się one w równych odstępach czasu. Nie zawsze oznacza to nadmierną częstotliwość świecenia i gaśnięcia. Czasem tempo bywa zbyt wolne lub światła kierunkowe nie działają w ogóle. Istnieje ponadto szansa, że przepływ prądu zakłócają takie problemy, jak korozja styków albo uszkodzone gniazda żarówek. Kłopot pojawia się też nierzadko, jeśli dotychczasowe lampki zostały zamienione na diody LED. Za szybkie migacze. Zagrożenia na drodze Nie trzeba chyba nikogo przekonywać, że niezależnie od jej źródła taka awaria powinna zostać jak najszybciej naprawiona. Jakiekolwiek zakłócenia w sygnalizowaniu swoich intencji mogą zakończyć się groźnymi w skutkach nieporozumieniami na drodze. Mowa tu na przykład o zmianie pasów czy przejeżdżaniu przez przejścia dla pieszych. ZOBACZ: Zaostrzenie kar dla kierowców. Można dożywotnio stracić prawo jazdy Sprawdź, jak naprawić awarię kierunkowskazów Skutki bywają opłakane - stłuczki lub potrącenia pieszych. W takich sytuacjach straty materialne okazują się najmniej dotkliwą konsekwencją. Jak wymienić żarówkę kierunkowskazu? Jeśli jedyne, co trzeba zrobić, by naprawić sytuację, to wymiana przepalonej lampki, samodzielna wymiana nie jest skomplikowana. Oto co należy zrobić: po pierwsze, poprzez uruchomienie kierunkowskazów należy sprawdzić, w którym dokładnie miejscu znajduje się feralna żarówka, trzeba przygotować odpowiedni zamiennik oraz pasujący śrubokręt (gdyby konieczne było zdemontowanie reflektora), po otwarciu obudowy, stare urządzenie trzeba obrócić w lewo i delikatnie wyciągnąć, następnie zamontować nowe źródło światła, gdy lampka zostanie wymieniona, trzeba wykonać test i upewnić się, że migacze działają bez zarzutu. Ignorowanie usterek oświetlenia możemy boleśnie odczuć na własnej kieszeni przy policyjnej kontroli. Kara w takim przypadku wynosi od 100 do 300 złotych. Natomiast przy bardzo poważnych uszkodzeniach, niemożliwych do natychmiastowej naprawy, grozi nawet mandat wysokości 3000 złotych i zatrzymanie dowodu rejestracyjnego. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Lista najbardziej zakorkowanych miast w Polsce. Warszawa poza podium,https://www.polsatnews.pl/wiadomosc/2025-01-21/lista-najbardziej-zakorkowanych-miast-w-polsce-warszawa-poza-podium/,"Tue, 21 Jan 2025 10:07:00 +0100","Większość Polaków nie wyobraża sobie życia bez auta. Przekłada się to na coraz większe korki w miastach, nawet te mniejsze nie uchroniły się przed tym problemem. Wynika to bezpośrednio z liczby samochodów na polskich drogach. Na początku lat 80-tych było ich 2,3 mln w całym kraju, w 2023 r. zarejestrowanych w Polsce było już prawie 27,4 mln prywatnych samochodów. Zakorkowane miasta. Co utrudnia jazdę kierowcom? Dzięki wsparciu Unii Europejskiej udało się rozbudować polską infrastrukturę drogową. Jak wynika z danych Generalnej Dyrekcji Dróg Krajowych i Autostrad (GDDKiA), wyremontowano i zmodernizowano ponad 5000 km dróg krajowych, 970 km autostrad oraz 2930 km tras ekspresowych. Jednak mimo tych inwestycji korki stają się coraz większym problemem dla kierowców. ZOBACZ: 14 pasów ruchu w jednym miejscu. Wyjątkowe miejsce na drogowej mapie Polski Główne przyczyny zatorów to modernizacje prowadzone w godzinach szczytu, ruch wahadłowy na trasach powrotu z pracy oraz brak kultury jazdy. Szczególnie problematyczne są sytuacje, gdy kierowcy ignorują zasady płynnej jazdy ""na suwak"", co dodatkowo wzmaga zatory. Miasta, w których kierowcy tracą najwięcej czasu Przytoczony przez serwis Money, raport przygotowany przez holenderską firmę TomTom International BV, producenta systemów nawigacyjnych, dostarcza szczegółowych informacji na temat korków w 389 miastach na całym świecie. Wyniki wskazują, ile czasu zajmuje pokonanie 10 km w godzinach szczytu: Pokonanie 10 km w tych miastach zajmuje najwięcej czasu: Wrocław - 28,56 min. Poznań - 27,04 min. Łódź - 26,06 min. Kraków - 24 min. Warszawa - 23,25 min. Bydgoszcz - 23,07 min. Gdańsk, Gdynia, Sopot - 23,06 min. Szczecin - 22,4 min. Lublin - 21,45 min. Białystok - 19,26 min. Bielsko-Biała - 17,05 min. Katowice - 14,11 min. ZOBACZ: Zderzenie trzech samochodów. Groźny wypadek w Warszawie W porównaniu do 2013 roku w niektórych miastach odnotowano poprawę. Lepiej jeździ się w Warszawie (poprawa o 3 proc.), Bydgoszczy (2,4 proc.) oraz Krakowie (1,1 proc.). Z kolei w Katowicach sytuacja uległa pogorszeniu - czas przejazdu wydłużył się o 3,7 proc. Czas spędzony w korkach. Dane TomTom Oprócz średniego czasu pokonania 10 km w godzinach szczytu, firma TomTom podaje także liczbę godzin rocznie, które kierowcy spędzają w korkach: Łódź - 110 godz. Wrocław - 107 godz. Poznań - 106 godz. Kraków - 98 godz. Warszawa - 90 godz. Lublin - 88 godz. Gdańsk, Gdynia, Sopot - 87 godz. Bydgoszcz - 85 godz. Szczecin - 84 godz. Białystok - 60 godz. Bielsko-Biała - 52 godz. Katowice - 44 godz. Chociaż Polska daleka jest od światowych rekordzistów, takich jak Lima (155 godzin rocznie w korkach) czy Meksyk (152 godziny rocznie), czas stracony na oczekiwanie w korkach pozostaje istotnym problemem dla mieszkańców miast. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Przycisk na przejściu dla pieszych może działać inaczej niż myślisz. Ma ukrytą funkcję,https://www.polsatnews.pl/wiadomosc/2025-01-20/przycisk-na-przejsciu-dla-pieszych-moze-dzialac-inaczej-niz-myslisz-ma-ukryta-funkcje/,"Mon, 20 Jan 2025 09:00:00 +0100","Samorządy przeznaczają coraz większe środki na poprawę bezpieczeństwa na drogach, zapewniając uczestnikom ruchu większy komfort. Przyczyniają się do tego między innymi nowoczesne systemy automatycznego wykrywania pieszych i rowerzystów. Przycisk przy przejściu dla pieszych. Nie każdy zna jego działanie Działanie takich instalacji opiera się na pracy zaawansowanych czujników. Dzięki technologii wideo, radarowej lub termowizyjnej można rozpoznać osoby zbliżające się do przejścia. Wówczas sterownik sygnalizacji otrzymuje sygnał, że należy włączyć zielone światło. Przywykliśmy, że za to odpowiadają charakterystyczne żółte przyciski. Dzięki nowym rozwiązaniom nie trzeba ich używać. Nie oznacza to jednak, że znikną z drogowego krajobrazu. Pozostają przydatne, chociażby w przypadku awarii detektorów. ZOBACZ: Masz bezterminowe prawo jazdy? Czeka cię obowiązkowa wymiana Warszawski Zarząd Dróg Miejskich podkreśla, iż taki ""ukryty"" przycisk znajduje się na dole kasety. To sygnalizacja dźwiękowa i wibracyjna dla osób z dysfunkcją wzroku. Wibrację uruchamia się wciskając guzik umieszczony od spodu kasety przyciskowej. Dodatkowo na jej bocznej ściance znajduje się plan tyflograficzny przejścia dla pieszych, dzięki czemu osoby słabiej widzące mogą za pomocą dotyku dowiedzieć się m.in. jaka jest długość przejścia i czy jest ono wyposażone w azyl. ZOBACZ: Zapłacimy więcej za podróże po Europie. Sąsiedzi podnoszą opłaty za autostrady Dla tej grupy pieszych na kasecie przyciskowej znajduje się także dotykowy plan. Informuje on o układzie strefy przejścia, jej długości oraz o ewentualnym występowaniu ""wysepek"". Wykrywanie pieszych. Jak uruchomić zielone światło? Warto pamiętać, w jaki sposób pieszy czy rowerzysta może ułatwić maszynom wykrycie. Należy podejść do krawędzi chodnika, zachowując bezpieczną odległość od ulicy. Detekcję powinno potwierdzić zapalenie się napisu ""CZEKAJ"" na przycisku. Miejski Zarząd Dróg w Rzeszowie podkreśla, że aparatura potrzebuje kilku sekund, aby uczestnika ruchu poprawnie wychwycić. System musi bowiem odrzucić fałszywe sygnały, na przykład pochodzące od ludzi schodzących z pasów albo przechodzących obok. By zostać poprawnie wykrytym, nie należy opuszczać okolic przejścia, które planujemy pokonać, zasięg wykrywania jest ograniczony do około półtora-dwóch metrów. Co ważne, odczyt zaburzać mogą maszty i wysięgniki, zasłaniające nadchodzące lub nadjeżdżające osoby. Bezpieczeństwo na pasach. Policja apeluje Co roku w Polsce giną setki pieszych. Mundurowi apelują, że aby uniknąć tragedii trzeba mieć świadomość, że wypadki stanowią szczególne zagrożenie właśnie dla przechodniów. ZOBACZ: Masz taką tablicę rejestracyjną? Możesz zapłacić nawet 500 zł mandatu Nawet zaawansowane technologie nie zastąpią zdrowego rozsądku. Wchodząc na jezdnię, trzeba zachować szczególną ostrożność. Nie można korzystać z telefonów i innych urządzeń, wchodzić bezpośrednio pod nadjeżdżający pojazd. Zaleca się używanie elementów odblaskowych. Nawet gdy mamy pierwszeństwo, nie powinniśmy się czuć całkowicie bezpieczni. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Przewożenie psa w samochodzie. Za złamanie przepisów grozi wysoki mandat,https://www.polsatnews.pl/wiadomosc/2025-01-17/przewozisz-psa-w-samochodzie-jesli-robisz-to-zle-mozesz-zaplacic-wysoki-mandat/,"Fri, 17 Jan 2025 12:19:00 +0100","Według danych portalu Weterynaria News, 65 proc. Polaków zabiera na urlop swojego czworonożnego przyjaciela. Coraz częściej wybierają samochód jako podstawowy środek transportu, by nie narażać psa na stres związany z podróżą w ładowni samolotu. W samochodzie pies przebywa z właścicielami i nie wymaga podawania leków uspokajających. Nadal należy jednak pamiętać o bezpieczeństwie. Jak prawidłowo przewozić psa? Przepisy o ruchu drogowym nie zawierają szczegółowych regulacji dotyczących przewożenia psów. Nie oznacza to jednak, że można przewozić czworonogi w dowolny sposób. Zgodnie z obowiązującymi przepisami pies, podobnie jak każdy inny ""ładunek"", powinien być odpowiednio zabezpieczony. Istnieją przepisy, które pośrednio odnoszą się do tej kwestii: Art. 60.1 ustawy Prawo o ruchu drogowym - ""Zabrania się używania pojazdów w sposób zagrażający bezpieczeństwu osoby znajdującej się w pojeździe lub poza nim”. - ""Zabrania się używania pojazdów w sposób zagrażający bezpieczeństwu osoby znajdującej się w pojeździe lub poza nim”. Art. 61 ust. 2 pkt 3 i 4 oraz ust. 3 ustawy Prawo o ruchu drogowym - ""Ładunek w pojeździe umieszcza się w taki sposób, by nie utrudniał kierowania pojazdem, nie ograniczał widoczności drogi i był zabezpieczony przed zmianą położenia”. - ""Ładunek w pojeździe umieszcza się w taki sposób, by nie utrudniał kierowania pojazdem, nie ograniczał widoczności drogi i był zabezpieczony przed zmianą położenia”. Art. 6 ust. 2 ustawy o ochronie zwierząt - ""Transport zwierząt, przenoszenie lub przepędzanie zwierząt w sposób powodujący ich zbędne cierpienie i stres są przestępstwem, czyli znęcaniem się nad zwierzętami”. W świetle prawa pies jest traktowany jak ładunek i powinien być odpowiednio zabezpieczony. Na rynku dostępne są różnorodne rozwiązania, które zapewniają bezpieczeństwo psom podczas podróży. ZOBACZ: Masz bezterminowe prawo jazdy? Czeka cię obowiązkowa wymiana Można korzystać z transporterów czy przestrzeni bagażnika. W przypadku pojazdów typu SUV lub kombi można skorzystać z siatki ochronnej oddzielającej bagażnik od przestrzeni pasażerskiej. Są także dostępne specjalne pasy bezpieczeństwa, które są przypinane do szelek psa. Jakie konsekwencje grożą za nieprawidłowy przewóz psa? Jeśli podczas kontroli drogowej policja uzna, że pies jest przewożony w sposób zagrażający innym uczestnikom ruchu drogowego, kierowca może zostać ukarany mandatem. Wysokość grzywny może wynosić do 500 zł, w zależności od tego, który przepis zostanie naruszony. ZOBACZ: Masz taką tablicę rejestracyjną? Możesz zapłacić nawet 500 zł mandatu Jak wynika z danych Komendy Głównej Policji, w 2023 roku polska policja wystawiła prawie cztery miliony mandatów za wykroczenia drogowe. Lepiej zatem zadbać o bezpieczeństwo psa i podróżować zgodnie z przepisami. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Moto,14 pasów ruchu w jednym miejscu. Wyjątkowe miejsce na drogowej mapie Polski,https://www.polsatnews.pl/wiadomosc/2025-01-12/14-pasow-ruchu-w-jednym-miejscu-wyjatkowe-miejsce-na-drogowej-mapie-polski/,"Sun, 12 Jan 2025 09:23:00 +0100","Sieć dróg szybkiego ruchu w Polsce stale się powiększa. Obecnie, według danych Generalnej Dyrekcji Dróg Krajowych i Autostrad, jest to już ponad 5,2 tysiąca kilometrów. Niemal 1,9 tys. stanowią autostrady. Nowe połączenia cieszą kierowców nie tylko swoją długością, ale i szerokością. 14 pasów. Ta droga robi wrażenie Najszersza droga ekspresowa w Polsce ma naprawdę sporą liczbę pasów jazdy. Chodzi o fragment wchodzący w skład Południowej Obwodnicy Warszawy. To właśnie na słynnej S2, przy węźle Opacz znajduje się odcinek, który miejscami liczy w sumie aż 14 pasów ruchu (głównych i łącznikowych). Wielu kierowców zna to miejsce doskonale. Jest elementem kluczowego dla stolicy węzła komunikacyjnego, który łączy ekspresówkę numer 8 z A2. Najszersza autostrada w Polsce. Szerokość jak rozmiar wieżowca Jeśli chodzi o najszerszą autostradę w naszym kraju, należy kierować się na trasę łączącą Łódzkie ze Śląskiem. Tam przez ponad 80 kilometrów A1 posiada trzy pasy ruchu w obie strony. W jednym i w drugim kierunku daje to szerokość po 14 metrów. W sumie wychodzi niemal 30. Jak zauważa portal motoryzacja.interia.pl, to tyle, co dziesięciopiętrowe bloki. Trudno się jednak dziwić, że akurat tam jest tyle miejsca dla samochodów. A1 to niezwykle ważna oś transportowa. Łączy północ kraju z jego południową jego częścią oraz z Czechami (a stamtąd nad polskie morze w sezonie jeżdżą od kilku lat tabuny aut). To nie koniec. Modernizacja kluczowej trasy Pokaźną szerokość będzie mieć również połączenie Łódź-Warszawa po planowanej przebudowie. A2 na tym odcinku ma po zmianach charakteryzować się punktowo czterema pasami w każdym kierunku. ZOBACZ: Masz taką tablicę rejestracyjną? Możesz zapłacić nawet 500 zł mandatu Inwestycja ma niebagatelne znaczenie. Szlakiem tym, jak szacuje GDDKiA, porusza się nawet 100 tysięcy pojazdów dziennie, a ruch ma ciągle rosnąć. Dyrekcja zapewnia, że modernizacja nie będzie się wiązała z utrudnianiem życia kierowcom i przez cały jej czas będą oni dysponowali dwoma pasami. Kolejne, trzecie, pasy uzyska też krajowa A4. Chodzi między innymi o kierunki Tarnów-Kraków, a także Krzyżowa-Wrocław. W Polsce przybywa dróg. Kolejne inwestycje Choć Polska wciąż ustępuje pod tym względem takim krajom jak Hiszpania (17,228 km autostrad), Niemcy (12,917 km) czy Francja (11,882 km), to rozwój infrastruktury potrzebnej do szybkiej jazdy nabiera tempa. ZOBACZ: Masz bezterminowe prawo jazdy? Czeka cię obowiązkowa wymiana W 2025 roku planowane jest oddanie ponad 400 km nowych dróg, w tym ważnych odcinków autostrady A2, drogi ekspresowej S6 oraz S3. Generalna Dyrekcja Dróg Krajowych i Autostrad zapowiada dalsze inwestycje, które mają jeszcze bardziej usprawnić transport w kraju i sprawić, że pod względem sieci i jakości tras Polska będzie równać do liderów na Starym Kontynencie. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Masz bezterminowe prawo jazdy? Czeka cię obowiązkowa wymiana,https://www.polsatnews.pl/wiadomosc/2025-01-08/masz-bezterminowe-prawo-jazdy-czas-na-zmiany-znamy-date-graniczna-wymiany-dokumentow/,"Wed, 08 Jan 2025 12:14:00 +0100","Od 2013 roku wszystkie dokumenty uprawniające do prowadzenia pojazdów posiadają określoną datę ważności, która nie może przekraczać 15 lat. Zmiany te wynikają z nowelizacji przepisów, które miały na celu ujednolicenie okresu ważności prawa jazdy. Niezależnie od terminu, kierowca musi również spełniać wymagania zdrowotne i nie mieć przeciwwskazań do kierowania pojazdami. Zasada 20-letnia. Kiedy musisz wymienić prawo jazdy? Po upływie maksymalnego terminu ważności, kierowca zobowiązany jest do przedłużenia swoich uprawnień, a to wiąże się z obowiązkiem przejścia badań lekarskich. Jednak przypadku osób, które posiadają prawo jazdy wydane przed 2013 rokiem, a więc dokument bez określonego terminu ważności, sytuacja wygląda nieco inaczej. ZOBACZ: Masz taką tablicę rejestracyjną? Możesz zapłacić nawet 500 zł mandatu Zgodnie z ustawą o kierujących pojazdami, właściciele takich dokumentów mogą wymienić swoje prawo jazdy bez konieczności przeprowadzania badań lekarskich. Aby to zrobić, należy udać się do wydziału komunikacji właściwego dla miejsca zamieszkania i złożyć odpowiedni wniosek. Do wniosku trzeba dołączyć: aktualne prawo jazdy (musi to być oryginał), zdjęcie twarzy o wymiarach 35x45 mm (zgodne z wymaganiami), dowód osobisty lub inny dokument potwierdzający tożsamość (np. paszport), poprawnie wypełniony wniosek o wydanie prawa jazdy, oświadczenie o zapoznaniu się z treścią art. 233 kodeksu karnego, oświadczenie złożone w trybie art. 11 ust. 1 pkt 5 ustawy o kierujących pojazdami. Koszt wyrobienia nowego dokumentu to 100 zł i 50 groszy, opłata ewidencyjna, którą należy uiścić bezpośrednio w urzędzie. Dodatkowo trzeba liczyć się z kosztami aktualnego zdjęcia, które mogą się znacznie różnić w zależności od lokalizacji. W przypadku osób, które muszą przejść badania lekarskie, koszt wymiany dokumentu wzrasta o 200 zł. Ta kwota to stała stawka ustalona przez ministra zdrowia, która obejmuje badania lekarskie kierowców. ZOBACZ: Koniec darmowej autostrady A1. Kierowcy dostaną po kieszeni Zasada 20-letnia odnosi się do osób, które uzyskały prawo jazdy przed 2013 rokiem. Dla przykładu, jeśli ktoś uzyskał dokument 20 stycznia 2012 roku, musi wymienić go na nowy najpóźniej do 20 stycznia 2032 roku. Określenie dokładnego harmonogramu wymiany wszystkich bezterminowych praw jazdy jest przewidziane na około 2026 rok, kiedy to Ministerstwo Transportu przygotuje szczegółowy plan wymiany dokumentów. Nieważne prawo jazdy, jakie są konsekwencje? Jeśli kierowca zostanie przyłapany na prowadzeniu pojazdu bez aktualnego prawa jazdy, grozi mu mandat karny w wysokości do 1500 zł. Dodatkowo, prowadzenie auta bez ważnych uprawnień wiąże się z zakazem kontynuowania jazdy. W takim przypadku kierowca musi przekazać pojazd osobie posiadającej odpowiednie uprawnienia lub zostawić samochód w bezpiecznym miejscu. Jeśli nie będzie to możliwe, auto zostanie odholowane, a koszt całej procedury poniesie właściciel. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Kierowca nie wcelował w zakręt. Zaskakujący widok na ekspresowej S19,https://www.polsatnews.pl/wiadomosc/2025-01-07/kierowca-nie-wcelowal-w-zakret-zaskakujacy-widok-na-ekspresowej-s19/,"Tue, 07 Jan 2025 20:32:00 +0100","Do zdarzenia doszło we wtorek rano na ekspresowej drodze S19 w lubelskiej miejscowości Felinów. 33-latek kierujący audi jechał w kierunku Lublina i w pewnej chwili postanowił zajechać na znajdujący się nieopodal punkt MOP, czyli miejsce obsługi podróżnych. Mężczyzna jednak nie wcelował w zakręt i jego samochód uderzył w barierki, następnie zawieszając się na nich. 33-latek z obrażeniami trafił do szpitala. Droga S19. Samochód zawisł na barierkach. Kierowca poszkodowany Jak podali policjanci z Janowa Lubelskiego, mężczyzna w chwili zdarzenia był trzeźwy, a w aucie był sam. Ponieważ zdarzenie nie dotknęło innych uczestników ruchu, zakwalifikowano je jako kolizję drogową. ZOBACZ: Śmiertelnie potrącił 14-latka. Jest decyzja w sprawie aresztu ""Pamiętajmy w okresie, gdzie na drogach panują złe warunki, gdzie pada deszcz lub śnieg, kiedy ograniczona jest też widoczność musimy zachować ostrożność i dostosować prędkość"" - przypomnieli funkcjonariusze. Ponadto zwrócili uwagę, że na drodze najważniejsze jest ""bezpieczeństwo swoje i innych uczestników ruchu drogowego"". ""Chcemy przecież bezpiecznie dotrzeć do celu"" - zaznaczyli. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,Masz taką tablicę rejestracyjną? Możesz zapłacić nawet 500 zł mandatu,https://www.polsatnews.pl/wiadomosc/2025-01-07/masz-taka-tablice-rejestracyjna-moze-slono-kosztowac-nawet-500-zl/,"Tue, 07 Jan 2025 14:34:00 +0100","Zgodnie z Prawem o ruchu drogowym każdy pojazd musi być wyposażony w tablice rejestracyjne spełniające kilka wymogów: powinny być czytelne, właściwie umieszczone oraz pozbawione ozdób czy zakryć. W przypadku naruszenia tych zasad policja może wystawić mandat z jednej z sześciu kategorii: Brudne tablice Niewłaściwe tablice Zakryte tablice Ozdobione tablice Tablica w niewłaściwym miejscu Brak tablicy ZOBACZ: Nie ryzykuj mandatu. Tak łatwo namierzysz, gdzie stoi fotoradar Nieczytelne lub niewłaściwe tablice to częsty błąd kierowców Brudne tablice rejestracyjne, które nie pozwalają odczytać numerów, mogą skutkować mandatem w wysokości 100 zł. Jesienią i zimą trudniej o ich czystość, dlatego warto pamiętać o ich regularnym myciu. Kierowca jest zobligowany do tego niezależnie od warunków atmosferycznych. Innym przewinieniem jest używanie niewłaściwych tablic, na przykład zmniejszonych tablic amerykańskich w samochodach, które mają miejsce na standardowe tablice. Taka praktyka może kosztować kierowcę 300 zł. ZOBACZ: Oszustwo na polskie tablice to już plaga. Masowy proceder w Niemczech Celowe zakrywanie tablic rejestracyjnych za pomocą naklejek, siatek czy specjalnych pokryć, jest surowo zabronione. Tego rodzaju działanie jest często uznawane za próbę unikania odpowiedzialności, np. przed fotoradarami i wiąże się z mandatem w wysokości 500 zł. Podobne kary grożą za ozdabianie tablic rejestracyjnych. Każda naklejka, kolorowe dodatki lub zmiany, które utrudniają odczytanie numerów, również mogą być podstawą do ukarania. Tablice w złym miejscu lub brak tablic. Wysokie grzywny Tablice rejestracyjne muszą być zamontowane w miejscu przewidzianym przez producenta pojazdu. Umieszczenie ich na przykład za szybą jest karane mandatem w wysokości 500 zł. W przypadku samochodów modyfikowanych tablica nadal powinna znajdować się w odpowiednim rejonie auta, zgodnym z przepisami. ZOBACZ: Koniec darmowej autostrady A1. Kierowcy dostaną po kieszeni Najpoważniejszym przewinieniem jest jednak całkowity brak tablic rejestracyjnych. Taka sytuacja traktowana jest jako poruszanie się pojazdem niedopuszczonym do ruchu i może skutkować grzywną od 1500 zł do nawet 5000 zł - zgodnie z Kodeksem wykroczeń (art. 94. paragraf 2). Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Koniec darmowej autostrady A1. Kierowcy dostaną po kieszeni,https://www.polsatnews.pl/wiadomosc/2025-01-01/koniec-darmowej-autostrady-a1-kierowcy-dostana-po-kieszeni/,"Wed, 01 Jan 2025 17:58:00 +0100","Wraz z 1 stycznia 2025 roku skończyły się ulgi, dlatego kierowcy znów będą musieli zapłacić za przejazd autostradą A1. Spółka Gdańsk Transport Company, która jest koncesjonariuszem odcinka trasy między węzłem Rusocin pod Trójmiastem a Nową Wsią na wysokości Torunia przekazała, że wrócą stawki z września 2023 roku, kiedy to opłaty tymczasowo wstrzymano. ZOBACZ: Nowy rok, nowa wieś. Obudzili się w zupełnie innej rzeczywistości Za przejechanie odcinka o długości 152 km trzeba zapłacić 29,90 zł. - Decyzja o zrezygnowaniu z opłat była decyzją tymczasową, zatem od 1 stycznia od północy dla wszystkich kategorii pojazdów opłata wraca. Stawki pozostają takie same jak we wrześniu 2023 roku - powiedziała Polsat News Anna Kordecka, rzeczniczka spółki GTC. Autostrada A1. Wracają opłaty za przejazd. ""Bardzo drogie"" Reporter Robin Jesse rozmawiał z kierowcami, którzy często poruszają się tą trasą. Jeden z nich wyliczył, że przy codziennych dojazdach chociażby do pracy za samo korzystanie z autostrady trzeba zapłacić ponad 700 zł. - Przy częstym korzystaniu jest to bardzo drogie - uznał. WIDEO: Wracają opłaty na A1. Co na to kierowcy? Twoja przeglądarka nie wspiera odtwarzacza wideo... Generalna Dyrekcja Dróg Krajowych i Autostrad zapewnia, że w 2025 roku do użytku zostanie oddanych ponad 400 km nowych szlaków komunikacyjnych. Jedną z najważniejszych inwestycji będzie wydłużenie przebiegu A2 o ponad 67 km. Nowe drogi w Polsce na 2025 rok. Dokąd dojedziemy sprawniej? Nowy odcinek połączy Białą Podlaską z Warszawą i europejską siecią dróg szybkiego ruchu. ""Oddamy też kierowcom trzy odcinki drogi ekspresowej S1 w województwie śląskim o długości ponad 36 km. Dzięki temu znacząco poprawi się dojazd z Katowic do Bielska-Białej"" - czytamy w komunikacie. Zostaną także oddane dwa odcinki trasy S3 na północ od Szczecina o długości 33 km. ZOBACZ: Rachunki za prąd w 2025 r. wzrosną? Ekspert wskazał kilka czynników Kierowcy pojadą też odcinkiem drogi ekspresowej S6 od Koszalina do Słupska i fragmentem S6, będącym drugą jezdnią obwodnicy Słupska. Planowane jest także oddanie kierowcom 42 km drogi ekspresowej S7, w tym Obwodnicę Metropolii Trójmiejskiej oraz odcinek Modlin - Czosnów w woj. mazowieckim. Z kolei woj. podlaskie wzbogaci się o 34 km trasy S19. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,Zapłacimy więcej za podróże po Europie. Sąsiedzi podnoszą opłaty za autostrady,https://www.polsatnews.pl/wiadomosc/2024-12-30/zaplacimy-wiecej-za-podroze-po-europie-sasiedzi-podnosza-oplaty-za-autostrady/,"Mon, 30 Dec 2024 13:30:00 +0100","Od 1 stycznia 2025 r. wzrosną opłaty za przejazdy autostradami w Czechach i na Słowacji. Za roczną winietę w Czechach kierowcy zapłacą teraz równowartość 400 zł. Winieta jednodniowa będzie kosztować równowartość 35 zł, najpopularniejsza wśród turystów dziesięciodniowa - 40 zł, a miesięczna - 78 zł. To kolejny wzrost cen w ciągu ostatnich dziesięciu miesięcy. Od 2025 r. czeskie ministerstwo transportu wprowadza mechanizm automatycznej waloryzacji. Cena winiet będzie powiązana z poziomem inflacji i długością sieci autostrad, która zwiększyła się o około 100 km. Od 1 stycznia wzrosną opłaty za przejazdy autostradami w Czechach i Słowacji Nowością dla użytkowników autostrad w Czechach będą odcinki, na których od połowy roku ma być dozwolona prędkość 150 km/godz. Pierwsze takie miejsca znajdą się na nowo oddanej do użytku trasie koło Czeskich Budziejowic. Podwyżka opłat za elektroniczne winiety będzie bardziej dotkliwa dla użytkowników dróg na Słowacji. Roczna winieta podrożała o 30 euro (z 60 do 90 euro) i kosztuje teraz równowartość 380 złotych. Cena winiety trzydziestodniowej pozostała na podobnym poziomie, a jednodniowej - wzrosła o niecałe 3 euro. Winieta dziesięciodniowa, szczególnie popularna wśród turystów, nie będzie kosztować już 12 euro, lecz 10,80 euro. ZOBACZ: Czechy. ""Spłoszony mustang"" wymknął się kierowcy. Później było tylko gorzej W Czechach i na Słowacji winiety elektroniczne najlepiej i najbezpieczniej można kupić w oficjalnych serwisach internetowych edalnice.cz oraz eznamka.sk. Obie strony są dostępne w polskiej wersji językowej. W internecie działają też nieoficjalni sprzedawcy. Takie podmioty, których adresy internetowe często znajdują się na pierwszych miejscach pod względem częstotliwości wyszukiwania, potrafią naliczać dodatkowe opłaty. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni"
Moto,"Nie ryzykuj mandatu. Tak łatwo namierzysz, gdzie stoi fotoradar",https://www.polsatnews.pl/wiadomosc/2024-12-21/nie-ryzykuj-mandatu-tak-latwo-namierzysz-gdzie-stoi-fotoradar/,"Sat, 21 Dec 2024 12:48:00 +0100","Przykład miejsca z kamerami i znakami, ale bez czynnego pomiaru, podaje Interia. W artykule wskazano, że we Wrocławiu na Alei Sobieskiego działa odcinkowy pomiar prędkości. Choć oznaczenie pojawiło się już jakiś czas temu, urządzenie zaczęło działać dopiero niedawno. Czy fotoradar działa? Tu możesz to sprawdzić Za kontrolowanie kierowców odpowiada CANARD, czyli Centrum Automatycznego Nadzoru nad Ruchem Drogowym. Podmiot podkreśla, że jego działania mają na celu zwiększenie bezpieczeństwa w ruchu drogowym. Wymienia, że w walce z łamaniem przepisów pomagają m.in. fotoradary, urządzenia do odcinkowego pomiaru prędkości, rejestratory pojazdów łamiących przepisy sygnalizacji świetlnej oraz mobilne aparaty, które rejestrują brawurowych kierowców. ZOBACZ: W tym miejscu nie możesz zwracać. Kierowcy ciągle zaliczają tu wpadkę CANARD dysponuje wykazem wszystkich działających systemów. Wystarczy wejść na stronę internetową Centrum, aby sprawdzić, czy dany punkt jest już aktywny. Na specjalnej mapie znajdują się ikonki, a po kliknięciu na każdą z nich, otrzymujemy konkretne dane, takie jak lokalizacja, dopuszczalna prędkość dla aut ciężarowych i osobowych, a także numer seryjny i typ urządzenia. Pod mapą widnieje zastrzeżenie, że ma ona charakter wyłącznie poglądowy, nie jest dokumentem urzędowym, a informacje na niej zawarte nie mogą być podstawą do jakichkolwiek roszczeń. Otóż Centrum Automatycznego Nadzoru nad Ruchem Drogowym wciąż rozwija swoją bazę urządzeń rejestrujących. W tym roku na krajowe drogi trafiły nowoczesne fotoradary, takie jak MultaRadar CD czy Mesta Fusion RN, które potrafią monitorować kilka pasów ruchu i ustalać inne ograniczenia dla każdego z nich. Są odporne na trudne warunki atmosferyczne, śledzą jednocześnie kilkadziesiąt pojazdów, rozróżniają typy maszyn i bez problemu odczytują dane z tablic rejestracyjnych. Nieostrożni kierowcy powinni więc mieć się na baczności. Rejestratory działają. Dziesiątki tysięcy naruszeń przepisów Piratów drogowych nie brakuje, co pokazują dane publikowane przez CANARD. Centrum regularnie informuje w mediach społecznościowych o nowych inwestycjach. Jedna z nich dotyczy radaru zamontowanego w Warszawie, na Alejach Jerozolimskich 239. Zainstalowano go 14 listopada, a w ciągu niecałego miesiąca odnotował prawie 8000 przekroczeń dozwolonej prędkości. Rekordzistą jest jednak odcinkowy pomiar, działający na autostradzie A4 w okolicach Kątów Wrocławskich który bada, kto jechał szybciej niż dozwolone 110 km/h. Okazuje się, że takich incydentów było aż 51,2 tys. ZOBACZ: Nie każdy kierowca to wie. Czy fotoradary ""strzelają"" w tył? Przekroczenie prędkości o 41-50 km/h wiąże się z mandatem w wysokości co najmniej 1000 zł. Ponadto, przekroczenie prędkości o 51 km/h w terenie zabudowanym oznacza zatrzymanie prawa jazdy na trzy miesiące. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Unia zmienia zdanie? Zakaz aut spalinowych w UE pod znakiem zapytania,https://www.polsatnews.pl/wiadomosc/2024-12-22/unia-zmienia-zdanie-zakaz-aut-spalinowych-w-ue-pod-znakiem-zapytania/,"Sun, 22 Dec 2024 16:30:00 +0100","Ogólnoświatowy biznes produkcji samochodów jest wart ponad dwa tryliony dolarów, a rynek ten zatrudnia ponad cztery miliony osób. Na świecie znajduje się 1,47 miliarda samochodów. Unia Europejska postanowiła, że do 2050 roku Europa stanie się neutralna klimatycznie, co wiązałoby się z wygaszeniem produkcji samochodów spalinowych i przejściem na samochody elektryczne, które teoretycznie stanowią ekologiczną alternatywę. Auta elektryczne kontra auta spalinowe Pomysł szybkiego wprowadzenia samochodów elektrycznych na rynek, budowy niezbędnej infrastruktury i przekonania konsumentów do porzucenia spalinowych aut jest atrakcyjny na papierze. Rzeczywistość jednak weryfikuje te założenia. Zgodnie z informacjami podanymi przez Interię, program ochrony powietrza (CAFE) obowiązuje od 2008 roku. Maksymalna emisja CO2 jest stopniowo zmniejszana, a obecnie wynosi 95 g/km. Kary za emisję spalin były dotkliwe: w 2020 roku Volkswagen zapłacił ponad 100 mln euro za nieprzestrzeganie ustalonych standardów. Producenci samochodów zwrócili się ku elektrykom. Problemem okazały się jednak wysokie koszty energii w UE. Unia stara się zamykać elektrownie węglowe, promując odnawialne źródła energii, ale wydaje się, że Europa nie jest jeszcze przygotowana na masową eksploatację takich aut. ZOBACZ: Te auta pokochały kobiety. Biją rekordy popularności Produkcja samochodów elektrycznych również stanowi wyzwanie. Brakuje odpowiednich fabryk oraz wykwalifikowanych pracowników. Z tego powodu produkcja samochodów elektrycznych odbywa się głównie w Chinach. Unia stara się zmniejszyć emisję CO2, podczas gdy Chiny zwiększają ją w ciągu roku kilkakrotnie. Oficjalnie stanowisko EPP Branża motoryzacyjna nie jest w stanie udźwignąć nakazów Parlamentu Europejskiego. EPP opublikowała oficjalne stanowisko, postulując zniesienie zakazu sprzedaży samochodów spalinowych od 2035 roku. Proponują także rozbudowę infrastruktury do ładowania elektryków, wzmocnienie łańcuchów dostaw oraz większe inwestycje w badania i rozwój branży motoryzacyjnej. EPP to najliczniejsza grupa polityczna w PE. ZOBACZ: Policja sprawdzi nieodśnieżone auta. Kary mogą odbić się na kieszeniach kierowców Jak informuje portal Interia, Ursula von der Leyen zaangażowała się w sprawę samochodów spalinowych, a wkrótce odbędzie się poważna debata na temat przyszłości europejskiej branży motoryzacyjnej. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,"Renifery na dachu, lampki na masce. Sprawdź, jak nie wpaść w tarapaty i uniknąć mandatu",https://www.polsatnews.pl/wiadomosc/2024-12-19/renifery-na-dachu-lampki-na-masce-sprawdz-jak-nie-wpasc-w-tarapaty-i-uniknac-mandatu/,"Thu, 19 Dec 2024 09:11:00 +0100","Polskie przepisy ruchu drogowego są dość restrykcyjne, jeśli chodzi o wygląd i wyposażenie pojazdu. Wszystko, co może wpłynąć na bezpieczeństwo w ruchu drogowym, jest regulowane. Zgodnie z przepisami, każdy pojazd musi być w pełni sprawny, a modyfikacje nie mogą wpływać na bezpieczeństwo kierowcy i pozostałych uczestników ruchu. Upewnij się zatem, czy zakupione dekoracje są zgodne z obowiązującymi przepisami, aby uniknąć problemów z prawem. Lepiej to przeczytaj, zanim udekorujesz swój pojazd Przy dekorowaniu auta należy pamiętać o kilku istotnych zasadach. Wszystkie ozdoby powinny mieścić się w obrębie karoserii pojazdu, by nie powodować zagrożenia dla innych uczestników ruchu drogowego. Elementy wystające poza obrys pojazdu mogą stanowić ryzyko kolizji, a ich obecność może zostać zakwestionowana przez policję. Ponadto dekoracje nie mogą ograniczać widoczności kierowcy ani wpływać na pole widzenia innych uczestników ruchu. Montaż dekoracji, które odbijają światło, czy też przesłaniają lampy pojazdu, może być interpretowany jako ""zagrożenie bezpieczeństwa"", co jest bezpośrednio zakazane przez przepisy ruchu drogowego. W takich przypadkach funkcjonariusze policji mają prawo powołać się na art. 66 ustawy Prawo o ruchu drogowym. Rogi renifera. Tak czy nie? Jak wspomnieliśmy wcześniej, dekoracje samochodów nie mogą wystawać poza obrys karoserii, ponieważ mogą stanowić zagrożenie dla innych uczestników ruchu. ZOBACZ: Czy w Boże Narodzenie spadnie śnieg? Meteorolodzy nie mają wątpliwości Choć rogi renifera na dachu czy lusterkach same w sobie nie są zabronione, ich montaż musi być zgodny z tymi zasadami. Jeśli ozdoby zasłaniają widoczność lub powodują ryzyko wypadku, mogą narazić kierowcę na mandat. Kolorowe lampki na masce mogą skutkować mandatem Świąteczne dekoracje w postaci kolorowych lampek na samochodach cieszą się coraz większą popularnością. Choć efekt wizualny może być imponujący, takie ozdoby mogą stanowić problem z punktu widzenia prawa. Polskie przepisy jasno określają, że montowanie dodatkowego oświetlenia, zwłaszcza w nietypowych barwach czy emitującego migające światło, nie jest zgodne z wymaganiami technicznymi dla pojazdów. Jak podaje Interia, takie ograniczenia wynikają z Rozporządzenia Ministra Infrastruktury z 31 grudnia 2002 roku, które rezerwuje zastosowanie dodatkowych źródeł światła dla pojazdów uprzywilejowanych, takich jak karetki czy wozy strażackie. ZOBACZ: Sylwester w Zakopanem przyciąga turystów jak magnes. Tanio nie będzie Za zignorowanie tych przepisów kierowca może zostać ukarany mandatem sięgającym nawet 500 zł. W skrajnych przypadkach policja może zatrzymać dowód rejestracyjny pojazdu. Dlatego warto zadbać, aby dekoracje nie zagrażały bezpieczeństwu ani nie utrudniały widoczności na drodze. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Kary rosną do prawie 10 tys. zł. Kierowcy muszą pilnować terminu,https://www.polsatnews.pl/wiadomosc/2024-12-16/kary-rosna-do-prawie-10-tys-zl-kierowcy-musza-pilnowac-terminu/,"Mon, 16 Dec 2024 15:27:00 +0100","Obowiązkowe Ubezpieczenie Odpowiedzialności Cywilnej (OC) jest regulowane przez ustawę o ubezpieczeniach obowiązkowych. Jego głównym celem jest rekompensowanie szkód powstałych w wyniku wypadków i kolizji drogowych. Ważnym aspektem jest to, że OC dotyczy konkretnego pojazdu, a nie jego właściciela. Z kolei dobrowolne ubezpieczenia, takie jak autocasco (AC) czy ubezpieczenie następstw nieszczęśliwych wypadków (NNW), stanowią dodatkową ochronę. Jak oblicza się kary za brak OC? Wysokość kar za brak OC jest uzależniona od aktualnej płacy minimalnej, która w 2024 roku wzrosła dwukrotnie: Od 1 stycznia do 30 czerwca: 4242 zł brutto, Od 1 lipca do 31 grudnia: 4300 zł brutto. To właśnie zmiana płacy minimalnej wpływa na wzrost stawek kar. Już teraz zapowiedziano, że w 2025 roku minimalne wynagrodzenie brutto ma wynieść 4666 zł, co oznacza kolejne podwyżki. ZOBACZ: Patent na darmowy postój. Trik ""na bułkę"" coraz popularniejszy w Polsce W przypadku wykrycia braku ważnego OC Ubezpieczeniowy Fundusz Gwarancyjny (UFG) nakłada karę automatycznie, bez wcześniejszego ostrzeżenia. W 2023 roku UFG nałożył ponad 340 tys. kar za brak tego ubezpieczenia. Wysokość kary jest zależna od czasu reakcji na wezwanie Wykupienie nowej polisy powinno zostać wykonane niezwłocznie, gdy poprzednia dobiega końcowi. Kary za brak OC różnią się w zależności od rodzaju pojazdu oraz czasu, jaki upłynął od wygaśnięcia polisy. To dane za Rankomat: Samochody osobowe Do 3 dni: 1870 zł, Od 4 do 14 dni: 4670 zł, Powyżej 14 dni: 9330 zł. Samochody ciężarowe, ciągniki samochodowe i autobusy Do 3 dni: 2800 zł, Od 4 do 14 dni: 7000 zł, Powyżej 14 dni: 14 000 zł. Pozostałe pojazdy (np. motocykle, maszyny rolnicze) Do 3 dni: 310 zł, Od 4 do 14 dni: 780 zł, Powyżej 14 dni: 1560 zł ZOBACZ: Koniec pobłażania dla kierowców? UE chce zaostrzyć kary na drogach Czy da się uniknąć kary za brak ubezpieczenia OC? W wyjątkowych sytuacjach kierowcy mogą uniknąć kary, pod warunkiem, że w ciągu 30 dni od odebrania wezwania z UFG przedstawią odpowiednią dokumentację, która potwierdzi: Posiadanie ubezpieczenia w okresie wskazanym w wezwaniu. Brak obowiązku posiadania OC, np. w sytuacjach: kradzieży pojazdu, złomowania pojazdu, sprzedaży lub darowizny pojazdu, przeznaczenia pojazdu do jazd testowych, posiadania pojazdu o statusie historycznym. W przypadku poważnych trudności finansowych można złożyć wniosek o umorzenie kary lub odroczenie jej płatności. W tym celu należy przygotować odpowiednie pismo wraz z wymaganymi dokumentami i dostarczyć je do Ubezpieczeniowego Funduszu Gwarancyjnego. Szczegółowe informacje oraz lista wymaganych dokumentów są dostępne na oficjalnej stronie UFG. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Te auta pokochały kobiety. Biją rekordy popularności,https://www.polsatnews.pl/wiadomosc/2024-12-13/te-auta-pokochaly-kobiety-w-polsce-bija-rekordy-popularnosci/,"Fri, 13 Dec 2024 09:38:00 +0100","Przeświadczenie, że bycie kierowcą to domena mężczyzn, to krzywdzący stereotyp. Kobiety dobrze odnajdują się na drogach. Co więcej, według Instytutu Transportu Samochodowego, są one 2,5-krotnie rzadziej odpowiedzialne za wypadki. Mają także mniejsze tendencje do ryzykownych zachowań na drodze. Dane sprzedawcy AAA AUTO wskazują również, że rozważnie wybierają swoje samochody. Hatchback, kombi, SUV. Tych aut poszukują kobiety Eksperci z AAA Auto przygotowali raport dotyczący najczęściej kupowanych przez panie używanych samochodów w Europie Środkowo-Wschodniej w 2023 roku. Jeśli chodzi o rodzaj nadwozia, to palmę pierwszeństwa dzierżą hatchbacki, które stanowią prawie 38,5 proc. sprzedanych egzemplarzy. ZOBACZ: Koniec pobłażania dla kierowców? UE chce zaostrzyć kary na drogach Wynik ten sugeruje, że uznaniem tej grupy użytkowników cieszą się pojazdy rodzinne. Fakt, że na oferujące więcej miejsca kombi decyduje się około 20,9 proc. kupujących, może wskazywać na to, iż zależy im na modelu kompaktowym, odnajdującym się lepiej w miejskich warunkach. Wspomniane wyżej typy nadwozia rozdzielają SUV-y (23,4 proc.). Wszystkie te rodzaje stanowią łącznie osiem na dziesięć kupowanych aut. Samochody używane. Oto lider wśród Polek A jak wygląda sytuacja, jeśli chodzi o poszczególne modele? - W Polsce panie wybierają najczęściej używanego Opla Astrę - poinformowała Karolina Topolova, Dyrektor Generalna AURES Holdings, operatora międzynarodowej sieci AAA AUTO. ZOBACZ: Policja sprawdzi nieodśnieżone auta. Kary mogą odbić się na kieszeniach kierowców Z kolei, jeśli przyjrzymy się zakupom w naszej części Europy, najwięcej zwolenniczek mają Skoda Fabia i Skoda Octavia. W 2023 roku ich egzemplarze z drugiej ręki zakupiło ponad 15 proc. klientek. TOP-5 zamykają: Ford Focus (3 proc.), Renault Megane (2,93 proc.), Volkswagen Passat (2,66 proc.). Popularny na polskich drogach VW Golf znalazł się na szóstym miejscu (2,14 proc.), a wspomniana Astra, tak chętnie kupowana w naszym kraju, w skali całego regionu jest piętnastą najczęściej wybieraną maszyną (1,16 proc.). Benzyna i automat. Na to stawiają kobiety Z przedstawionych statystyk płyną też inne ciekawe wnioski. Aż 62 proc. kupujących zdecydowało się na silnik benzynowy. Wolniej niż u mężczyzn rośnie w tej grupie zainteresowanie alternatywnymi napędami. 22 proc., co - jak podkreśla AAA Auto - jest najwyższym rezultatem w historii firmy, chce mieć automatyczną skrzynię biegów. Ulubione kolory to szary (21,2 proc.) i biały (20,3 proc.). ZOBACZ: Sprytny i tani sposób na zamarznięte szyby. Skrobaczka na bok Wybory klientek są zazwyczaj dokładnie przemyślane. Jak powiedziała Karolina Topolova, nim zdecydują się one na zakup, ""analizują parametry techniczne różnych samochodów, nie sugerując się wyłącznie ich wyglądem, ale stosunkiem jakości do ceny"". Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,"Patent na darmowy postój. Trik ""na bułkę"" coraz popularniejszy w Polsce",https://www.polsatnews.pl/wiadomosc/2024-12-13/patent-na-darmowy-postoj-trik-na-bulke-coraz-popularniejszy-w-polsce/,"Fri, 13 Dec 2024 07:14:00 +0100","Ilość stref płatnego parkowania w Polsce rośnie z roku na rok. Z założenia mają one zachęcać kierowców do korzystania z innych środków transportu, takich jak komunikacja miejska czy rower. Nowopowstające strefy czystego transportu mają natomiast ograniczać liczbę starszych samochodów, które nie spełniają aktualnych norm emisji spalin. W obliczu rosnących opłat za parkowanie, kierowcy zaczęli szukać sposobów, aby zaoszczędzić, a jednym z nich jest trik ""na bułkę"". Nowość w Polsce, standard w Niemczech Jak donoszą media, pierwsze parkometry z opcją darmowego postoju zaczynają pojawiać się w Polsce. Po naciśnięciu przycisku ""bułka"" można zaparkować na 15 do 20 minut za darmo, w zależności od miasta i konkretnej lokalizacji. Celem tego rozwiązania jest zachęcenie kierowców do szybkiego załatwienia sprawy i zwolnienia miejsca parkingowego, które w miastach bywa na wagę złota. Polscy kierowcy chętnie wykorzystują tę możliwość, aby uniknąć opłat i zaoszczędzić czas, zwłaszcza w dużych aglomeracjach. ZOBACZ: Koniec pobłażania dla kierowców? UE chce zaostrzyć kary na drogach Niemcy jako jeden z pierwszych krajów wprowadziły to rozwiązanie, błyskawicznie zyskało ono popularność i okazało się skuteczne w płynniejszym zarządzaniu miejscami parkingowymi. W Polsce natomiast nawet 5-minutowy postój w strefie płatnego parkowania wiąże się z koniecznością opłacenia biletu. Kolejne sklepy wprowadzają darmowy czas postoju Coraz więcej sklepów wielkopowierzchniowych wdraża podobne rozwiązania, gdzie czas darmowego postoju wynosi nawet do 3 godzin. Takie rozwiązanie ma na celu ograniczenie praktyki traktowania parkingu przed sklepem jako prywatnego miejsca postojowego, co staje się coraz większym problemem, nie tylko w dużych miastach. Często łatwiej zaparkować w pobliżu sklepu niż szukać miejsca parkingowego dalej, co utrudnia życie innym kierowcom, którzy chcą po prostu zrobić zakupy. Czy za nieopłacony parking można dostać mandat? Odpowiedź zaskakuje Wbrew powszechnym przekonaniom, brak płatności za postój w strefie płatnego parkowania nie skutkuje mandatem, lecz opłatą dodatkową, która zależy od decyzji lokalnych samorządów. ZOBACZ: Masz ten model? Producent pilnie wzywa tysiące aut do serwisu Niedawno kara wynosiła około 50 zł, a obecnie może sięgać nawet 250 zł. W Warszawie opłata wynosi 300 zł, jednak jeśli płatność zostanie dokonana w ciągu 7 dni od wystawienia opłaty dodatkowej, kwota zmniejsza się do 200 zł. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Koniec pobłażania dla kierowców? UE chce zaostrzyć kary na drogach,https://www.polsatnews.pl/wiadomosc/2024-12-09/koniec-poblazania-dla-kierowcow-nowe-przepisy-moga-zaostrzyc-kary-na-drogach/,"Mon, 09 Dec 2024 11:35:00 +0100","W marcu 2023 roku powstał pakiet wniosków dotyczących bezpieczeństwa, w których zaproponowano aktualizację przepisów dotyczących praw jazdy i lepszego egzekwowania przepisów ruchu drogowego. Co to oznacza w praktyce? Kierowca, który stracił prawo jazdy na terenie dowolnego z państw UE, nie będzie mógł kierować pojazdami w żadnym innym państwie należącym do UE. Do tej pory takie osoby były bezkarne, ponieważ np. w Polsce rzadko odbiera się fizycznie prawo jazdy, a przepisy pozwalają poruszać się po drogach bez tego dokumentu. Kierowca bez uprawnień wjeżdżając na teren innego kraju członkowskiego, po prostu pokazuje prawo jazdy w czasie kontroli, a policjanci nie mają dostępu do informacji, że jest on wpisany do Centralnej Ewidencji Kierowców w Polsce. Żaden z funkcjonariuszy UE nie ma możliwości sprawdzenia, czy dana osoba może używać tego dokumentu i czy w ogóle ma prawo do poruszania się samochodem. ZOBACZ: Policja sprawdzi nieodśnieżone auta. Kary mogą odbić się na kieszeniach kierowców W czasie forum Rady Unii Europejskiej przyjęto stanowisko do negocjacji z Parlamentem Europejskim. Według nowych przepisów państwo członkowskie, które wydało prawo jazdy, będzie zobligowane do wdrożenia zakazu prowadzenia pojazdów przez inne państwo członkowskie. Dla przykładu, kierowca we Francji stracił prawo jazdy, w Polsce kontroluje go policja i od razu ma dostęp do bazy danych, w której czarno na białym widać, iż uprawnienia zostały zawieszone. Na ostateczny wynik rozmów trzeba będzie jednak poczekać. Na ten moment nic nie wskazuje, iż nowelizacja przepisów wejdzie w życie w ciągu najbliższych miesięcy czy lat. Do 2050 r. liczba śmiertelnych wypadków ma wynieść zero Komisja Europejska od 2018 roku realizuje długofalowy plan mający za zadanie początkowo zmniejszyć, a później całkowicie wyeliminować zagrożenie wypadkami śmiertelnymi na drogach. Plan jest trudny do zrealizowania, ponieważ każde państwo członkowskie ma swoje własne przepisy, w tym te dotyczące poruszania się samochodem po spożyciu alkoholu. Dopuszczalny limit alkoholu we krwi średnio wynosi 0,5 promila. W Polsce taka liczba to już wykroczenie, za które grozi grzywna oraz czasowy zakaz prowadzenia pojazdów. W Niemczech jednak z takim wynikiem można jechać dalej. ZOBACZ: W tym miejscu nie możesz zwracać. Kierowcy ciągle zaliczają tu wpadkę Tempo poprawy bezpieczeństwa na drogach UE nie dostosowuje się jednak do wytycznych urzędników. Według najnowszych raportów sporządzonych przez Komisję Europejską, liczba śmiertelnych wypadków rośnie każdego roku. Tak przedstawiają się dane: 2020 rok - 18 333 ofiar śmiertelnych, 2021 rok - 19 917 ofiar, 2022 rok - 20 653 ofiar, 2023 rok - 20 400 ofiar. Według Europejskiego Trybunału Obrachunkowego cztery główne przyczyny śmiertelnych wypadków drogowych to: nadmierna prędkość, kierowanie pojazdem pod wpływem alkoholu, niezapięcie pasa bezpieczeństwa, rozkojarzenie kierowcy. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Masz ten model? Producent pilnie wzywa tysiące aut do serwisu,https://www.polsatnews.pl/wiadomosc/2024-11-30/masz-ten-model-producent-pilnie-wzywa-tysiace-aut-do-serwisu/,"Sat, 30 Nov 2024 07:58:00 +0100","Akcja serwisowa dotyczy możliwego problemu z układem hamulcowym w wybranych egzemplarzach Toyoty Corolli. Chodzi dokładnie o auta, które opuściły linie produkcyjne w Wielkiej Brytanii oraz Turcji w okresie od 16 stycznia 2023 roku do 5 listopada 2024 roku. Producent wykrył, że może dojść w nich do wycieku płynu hamulcowego, co często skutkuje spadkiem skuteczności hamowania, a w skrajnych przypadkach - jego całkowitą utratą. Problem dotyczy głównie modeli sprzedanych w Europie. Kto i gdzie powinien zgłosić się na akcję serwisową? Każdy właściciel Toyoty Corolli objętej akcją powinien zgłosić się do najbliższego autoryzowanego serwisu Toyoty (serwis ASO). Numer VIN pojazdu pozwoli szybko zweryfikować, czy dany egzemplarz wymaga interwencji. ZOBACZ: Policja sprawdzi nieodśnieżone auta. Kary mogą odbić się na kieszeniach kierowców Lista serwisów dostępna jest na oficjalnej stronie producenta lub w aplikacji mobilnej Toyoty. Naprawy w ramach serwisu nie można dokonać u dowolnego mechanika. Musi zostać przeprowadzona w autoryzowanym serwisie marki. Czy akcja serwisowa jest płatna? Naprawy w ramach akcji serwisowej nie wiążą się z żadnymi opłatami ze strony użytkownika pojazdu. Mają on na celu wyeliminowanie wady produkcyjnej mogącej mieć wpływ na komfort lub bezpieczeństwo jazdy. Producent eliminuje wadę bezpłatnie. Marka Toyota wyjaśnia na swojej stronie, iż aktualną akcją serwisową objęte są samochody wyprodukowane w ostatnich latach. Jednak stale monitorowane jest działania wszystkich użytkowanych samochodów Toyota. To znaczy, że nawet starsze modele mogą otrzymać zaproszenie na bezpłatny serwis w ramach prowadzonej akcji. Gdzie dowiedzieć się, czy akcja serwisowa dotyczy twojego samochodu? Jak informuje portal motoryzacja Interia, w Polsce akcją serwisową objęto ponad 43 tys. modeli Toyoty Corolli. Właściciele tych pojazdów zostaną powiadomieni listownie lub mailowo przez producenta i zaproszeni do autoryzowanego serwisu na oględziny oraz ewentualną naprawę. ZOBACZ: Nigdy nie rób tego w samochodzie. Grozi poważnymi konsekwencjami Jeśli nie ma pewności, czy auto podlega akcji, można zweryfikować to na oficjalnej stronie Toyoty, wprowadzając numer VIN albo kontaktując się z dowolnym serwisem marki. Informacje te są także dostępne w aplikacji tej marki. Jakie mogą być konsekwencje zignorowania zaleceń akcji serwisowej? Zignorowanie akcji serwisowej może prowadzić do poważnych konsekwencji, w tym ryzyka wypadku drogowego. Problemy z układem hamulcowym mogą bowiem sprawić, że pojazd nie zatrzyma się na czas, co zwiększa ryzyko kolizji. Dodatkowo właściciele ignorujący wezwanie mogą narazić się na problemy z ubezpieczycielem w razie wypadku oraz problemy ze skorzystaniem z gwarancji. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Policja sprawdzi nieodśnieżone auta. Kary mogą odbić się na kieszeniach kierowców,https://www.polsatnews.pl/wiadomosc/2024-11-26/policja-sprawdzi-nieodsniezone-auta-kary-moga-odbic-sie-na-kieszeniach-kierowcow/,"Tue, 26 Nov 2024 12:04:00 +0100","Późna jesień i zima to trudny czas dla kierowców. Śnieg, deszcz, oblodzenie oraz szybko zapadający zmrok utrudniają bezpieczne poruszanie się po drogach. W takich warunkach brak należytego przygotowania samochodu do jazdy to proszenie się o kłopoty. Nieodśnieżony samochód. Kary są dotkliwe Prawo o ruchu drogowym precyzuje, jak należy przygotować auta do jazdy. W kontekście śniegu zalegającego na dachach i szybach kluczowe są konkretne przepisy. Punkt 1 art. 66 Kodeku Drogowego mówi, że uczestniczący w ruchu pojazd ""ma być tak zbudowany, wyposażony i utrzymany, aby jego użytkowanie nie zagrażało bezpieczeństwu kierowcy, pasażerów ani innych uczestników ruchu"". W dalszej części wskazuje, że kierujący musi zapewnić sobie odpowiednie pole widzenia oraz możliwość łatwej i wygodnej obsługi ""urządzeń do kierowania, hamowania, sygnalizacji i oświetlenia drogi, przy równoczesnym jej obserwowaniu"". ZOBACZ: Nigdy nie rób tego w samochodzie. Grozi poważnymi konsekwencjami Do wyobraźni przemawiają również sytuacje opisane przez policjantów. Funkcjonariusze ostrzegają, że pozostawienie śniegu na dachu pojazdu grozi tym, iż podczas hamowania biały puch może całkowicie zasłonić szyby. Jeszcze większe niebezpieczeństwo wiąże się z dużymi pojazdami, które mają nieoczyszczone naczepy. Podczas jazdy spadające z nich płaty lodu lub śniegu mogą stanowić śmiertelne zagrożenie dla innych uczestników ruchu. Z uwagi na potencjalne zagrożenie kary za nieodśnieżone pojazdy są surowe. W skrajnych przypadkach za takie wykroczenie można otrzymać mandat w wysokości nawet 3000 zł. Chociaż częściej kierowcy muszą zapłacić około 1000 zł, zdarzają się sytuacje, gdy funkcjonariusze nie mają litości. ZOBACZ: Dwucyfrowy mróz i lawina śniegu? Wiemy, jaka będzie pogoda na grudzień 2024 Głośnym przykładem był przypadek kierowcy ze Złotoryi, który w ubiegłym roku prowadził samochód z zasłoniętą przez śnieg szybą, tablicą rejestracyjną i częściowo maską. Tłumaczył, że się spieszył. Otrzymał maksymalną grzywnę, a jazdę mógł kontynuować dopiero po usunięciu śniegu. Mężczyzna prowadził samochód, na którym znajdowała się warstwa śniegu. Dostał wysoki mandat https://t.co/0UWnFhr9tP — PolsatNews.pl (@PolsatNewsPL) December 3, 2023 Aby uniknąć takich problemów, należy pamiętać, że przed wyruszeniem w drogę odśnieżone muszą być: dach, maska, szyby, boczne lusterka, tablice rejestracyjne, światła. Jeżdżenie ""na czołgistę"" to fatalny pomysł W trakcie zimy kolejnym wyzwaniem jest ograniczona widoczność spowodowana oszronionymi szybami. Niektórzy kierowcy ignorują fakt, że ich pojazd jest skuty lodem. Zakładają, że krótka jazda w takich warunkach nie doprowadzi do tragedii, a ogrzewanie szyby rozwiąże problem po kilku minutach. Takie podejście to poważny błąd. Samochód musi być odpowiednio przygotowany do ruchu drogowego. Skrobanie na zamarzniętej szybie jedynie małego prostokąta, pozwalającego na minimalną obserwację drogi, również jest niewystarczające. Za takie zaniedbanie także grozi mandat. ZOBACZ: Tankujesz samochód w ten sposób? Lepiej uważaj, uszkodzisz pojazd Policjanci żartobliwie nazywają prowadzenie pojazdu z niewielkim odśnieżonym paskiem szyby ""jazdą na czołgistę"". Dla ukaranych kierowców jednak jest to mało zabawne, ponieważ konsekwencje finansowe mogą być dotkliwe. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,Nigdy nie rób tego w samochodzie. Grozi poważnymi konsekwencjami,https://www.polsatnews.pl/wiadomosc/2024-11-24/nigdy-tego-nie-rob-w-samochodzie-grozi-to-powaznymi-konsekwencjami/,"Sun, 24 Nov 2024 14:05:00 +0100","Jak wynika z raportów Polskiego Obserwatorium Bezpieczeństwa Ruchu Drogowego, w 2023 roku na polskich drogach doszło do prawie 21 tysięcy wypadków, w których życie straciło 1 893 osoby, a rannych zostało ponad 24 tysiące osób. Z czego wynika ta liczba? Główne przyczyny to brawura, niedostosowanie prędkości do warunków atmosferycznych oraz notoryczne łamanie przepisów ruchu drogowego. Do tego dochodzą zaniedbania, takie jak brak zapiętych pasów bezpieczeństwa, lekceważenie stanu technicznego pojazdu czy zachowania, które choć legalne, są skrajnie nieodpowiedzialne i niebezpieczne - na przykład trzymanie nóg na desce rozdzielczej podczas jazdy. Przepisy milczą, ale niebezpieczeństwo jest ogromne Przepisy nie zabraniają pasażerowi trzymania nóg na desce rozdzielczej, o ile ma zapięte pasy bezpieczeństwa. Nawet w przypadku kontroli drogowej kierowca nie otrzyma mandatu za takie zachowanie pasażera. Jednak konsekwencje takiej pozycji podczas wypadku mogą być tragiczne. Największe zagrożenie stanowi poduszka powietrzna. W momencie kolizji aktywuje się ona w czasie zaledwie 10 milisekund - znacznie szybciej niż zdążysz mrugnąć, nie mówiąc o zmianie pozycji. Poduszka wystrzeliwuje z prędkością około 300 km/h, co w przypadku nóg opartych na desce rozdzielczej może spowodować poważne obrażenia: wyłamanie nóg ze stawów, złamanie kręgosłupa, zmiażdżenie miednicy i narządów wewnętrznych. ZOBACZ: W tym miejscu nie możesz zwracać. Kierowcy ciągle zaliczają tu wpadkę Jak podaje Amerykańska Narodowa Administracja Bezpieczeństwa Ruchu Drogowego (NHTSA), poduszki powietrzne zmniejszają ryzyko śmierci w wypadkach o 61 proc., a w ciągu ostatnich 30 lat w Stanach Zjednoczonych uratowały ponad 50 tysięcy osób. W Polsce, choć nie jest to uregulowane prawnie, policja od lat prowadzi kampanie uświadamiające, ostrzegając przed trzymaniem nóg na desce rozdzielczej. Obowiązek, którego nie wolno lekceważyć W kwestii pasów bezpieczeństwa przepisy są jednoznaczne. Zgodnie z art. 39 Ustawy o ruchu drogowym: ""Kierujący pojazdem samochodowym oraz osoba przewożona takim pojazdem wyposażonym w pasy bezpieczeństwa są obowiązani korzystać z tych pasów podczas jazdy…"" Za brak zapiętych pasów grozi mandat w wysokości 200 złotych oraz 4 punkty karne. Niestety, wielu polskich kierowców i pasażerów wciąż ignoruje ten obowiązek, tłumacząc to wygodą lub opowieściami w stylu: ""Wujek Janek przeżył wypadek, bo nie miał zapiętych pasów"". ZOBACZ: Tankujesz samochód w ten sposób? Lepiej uważaj, uszkodzisz pojazd Takie historie, choć popularne, nie mają pokrycia w rzeczywistości. Statystyki są jasne: zapięte pasy redukują ryzyko śmierci w wypadku o 45 proc., a w połączeniu z poduszką powietrzną - o 50 proc. Nawet w przypadku niewielkiej stłuczki niezapięta osoba może doznać poważnych obrażeń. Bez pasów pasażer zostaje wyrzucony z fotela i uderza w kierownicę, deskę rozdzielczą lub przednią szybę. Może to prowadzić do złamania nosa, szczęki, krwotoków wewnętrznych, a także poważnych obrażeń kręgosłupa czy miednicy. Bagatelizowanie tego obowiązku to narażanie swojego zdrowia, a nawet życia. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Moto,"Legendarna marka zmienia logo. ""Celebracja modernizmu""",https://www.polsatnews.pl/wiadomosc/2024-11-23/legendarna-marka-zmienia-logo/,"Sat, 23 Nov 2024 09:43:00 +0100","Nie ma chyba osoby, która nie zna charakterystycznego skaczącego dzikiego kota, znaku rozpoznawczego Jaguara. Ten słynny symbol, kojarzony nawet przez osoby nieinteresujące się motoryzacją, odsuwa się jednak nieco w cień. Marka chce się wymyślić na nowo i ogłasza kolejne kroki na drodze do wielkich przemian. Nowe logo Jaguara. ""Celebracja modernizmu"" Jak wygląda obecny logotyp? Składa się z napisu ""Jaguar"", stworzonego z wielkich liter ""J"", ""G"" i ""U"" oraz małych ""a"" i ""r"". Takie połączenie ma zaskakiwać dzięki swojej płynności i ""wizualnej harmonii"" – twierdzi producent aut. materiały prasowe Firma tłumaczy, że postawiono na ""celebrację modernizmu"". Chwali się, że jej obecny znak rozpoznawczy charakteryzuje się ""geometryczną formą, symetrią i prostotą"". ZOBACZ: Książeczka z czasów PRL jest warta dziesiątki tysięcy. Warto poszukać W ramach nowej identyfikacji wizualnej przedstawiono również słynny wizerunek drapieżnego kota, ale został on odświeżony. Kolejnym filarem przemiany jest wprowadzenie monogramu zawierającego stylizowane litery ""J"" i ""R"". materiały prasowe Jaguar się zmienia. Koniec marki, jaką znamy Dla fanów motoryzacji te decyzje mogą stanowić szok. Niemniej, wpisują się one w ostatnie działania producenta. Już w 2021 roku Jaguar ogłosił, że wkrótce będzie tworzyć jedynie pojazdy elektryczne. Niedawno wycofano ze sprzedaży nowe modele samochodów. Rewolucję ma zwieńczyć rok 2026 i przedstawienie trzech nowych elektryków. Dyrektor zarządzający Rawdon Glover w publikacji prasowej dotyczącej zmian podkreśla, że chodzi o ""całkowity reset"" i ""odzyskanie oryginalności"". ""Jaguar zawsze był najlepszy, gdy rzucał wyzwanie konwencjom"" – dodał. ZOBACZ: Kultowy maluch w nowej odsłonie. Projekt podbije świat? Nowa tożsamość nie zrywa całkowicie z korzeniami marki. Są ukłony w stronę historii. Całej akcji towarzyszy bowiem powtarzane w wypowiedziach przedstawicieli firmy i materiałach reklamowych hasło ""copy nothing"". Nawiązuje ono do słów założyciela. Sir William Lyons miał bowiem dewizę, że jego samochód nie powinien być ""kopią niczego"". Wideo wieszczy przemianę słynnego producenta. Nie wszystkim się podoba Ogłaszając zmiany, przedsiębiorstwo opublikowało w mediach społecznościowych wideo. Internauci zaczęli pisać krytyczne i ironiczne komentarze. Wytykano, że na nagraniu nie widać samochodów, a przecież tworzeniem ich zajmuje się Jaguar. Na te uwagi odpowiadano, że informacje o nowych maszynach wkrótce zostaną ogłoszone. ZOBACZ: Obowiązkowe strefy czystego transportu. Rząd ustalił zasady. Wiemy, co się zmieni ""Historia nadal się rozwija – bądźcie czujni"" – zaznaczono. Interia zauważa, że tak silne zerwanie z dotychczasową działalnością wynika między innymi z chęci konkurowania z najbardziej luksusowymi markami. Ceny elektrycznych Jaguarów mają być wysokie. Plany przewidują mniejszą sprzedaż, za to znaczniejszy zysk. Według portalu to ryzykowne posunięcie. Modelem, którym kultowy twórca chce w chwale powrócić, jest czterodrzwiowy GT. W planach jest też limuzyna i SUV. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red / polsatnews.pl"
Moto,Zero zakrętów na odcinku 26 km. To najdłuższa prosta droga w Polsce,https://www.polsatnews.pl/wiadomosc/2024-11-21/zero-zakretow-na-odcinku-26-km-to-najdluzsza-prosta-droga-w-polsce/,"Thu, 21 Nov 2024 13:40:00 +0100","Polska sieć drogowa rozwija się, co jest widoczne w różnych częściach kraju. Choć nie tak dynamicznie, jak oczekuje wielu kierowców, wciąż pojawiają się nowe odcinki tras, ułatwiające przemieszczanie się po kraju. Rosną kolejne polskie drogi Według danych Generalnej Dyrekcji Dróg Krajowych i Autostrad (GDDKiA), w Polsce mamy już 5173,4 km autostrad i dróg ekspresowych. Natomiast Rządowy Program Budowy Dróg Krajowych do 2030 roku przewiduje powstanie kolejnych odcinków: 1469,3 km jest w realizacji, 77,3 km jest na etapie przetargu, 2557 km jest w przygotowaniu. ZOBACZ: Tankujesz samochód w ten sposób? Lepiej uważaj, uszkodzisz pojazd Według planów rządu i GDDKiA, powstanie nowych dróg szybkiego ruchu oraz obwodnic, ma znacząco poprawić bezpieczeństwo i komfort podróży. Szczególnie wygodnie jeździ się po trasach, które nie przypominają trawersujących ścieżek parkowych. Fenomenem jest tu bez wątpienia DK 62. Droga krajowa DK 62 zaskakuje kierowców Droga krajowa DK 62 zasługuje na miano fenomenu wśród polskich tras. Dla niektórych przejechanie się nią urasta do rangi atrakcji turystycznej. Jest to odcinek łączący Wyszogród z Płockiem. Ma długość 26 kilometrów. W samej długości nie ma nic nadzwyczajnego. To co wyróżnia DK 62 to jej konstrukcja - trasa nie ma ani jednego zakrętu. Jest to najdłuższy taki fragment w Polsce. Według ekspertów, powstanie takiej drogi to efekt ukształtowania terenu, który w tej okolicy jest płaski. Nie ma tam przeszkód naturalnych, takich jak wzniesienia, doliny czy zbiorniki wodne, które wymusiłyby zakręty. Warto dodać, że tego typu odcinki są bardzo rzadkie w Europie, co sprawia, że DK 62 może być uznawana za jedną z najbardziej niezwykłych dróg w regionie. Inne ciekawe drogi bez zakrętów Chociaż DK 62 bije rekord długości odcinka bez zakrętów, to Polska ma jeszcze kilka interesujących dróg, które cechują się podobną prostotą konstrukcyjną. Jedną z nich jest DK 2 na Mazowszu. Jest to odcinek, który łączy Siedlce z Międzyrzeczem Podlaskim. Liczy sobie około 15 kilometrów. Kolejnym wartym uwagi przykładem jest autostrada A1 w łódzkim. Nie jest co prawda, tak idealnie prosta jak DK 62, ale zakręty są tu minimalne. Niemal niewyczuwalne. Trasa ta łączy Piotrków Trybunalski z Tuszynem i ma niemal liniowy przebieg na odcinku 10 kilometrów. ZOBACZ: Sprytny i tani sposób na zamarznięte szyby. Skrobaczka na bok Warto też wspomnieć o trasie S3 na Dolnym Śląsku między Jaworem a Legnicą. Tutaj kierowcy pokonują odcinek 12 kilometrów, nie wykonując żadnego ruchu kierownicą. Takie odcinki dróg, choć imponujące, mają swoje wyzwania. Mogą być monotonne dla kierowców, zwłaszcza podróżujących przez długi czas albo nocą, co zwiększa ryzyko dekoncentracji. Dlatego w ich pobliżu często znajdują się tablice przypominające o konieczności odpoczynku. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Moto,W tym miejscu nie możesz zwracać. Kierowcy ciągle zaliczają tu wpadkę,https://www.polsatnews.pl/wiadomosc/2024-11-20/w-tym-miejscu-nie-mozesz-zwracac-kierowcy-ciagle-zaliczaja-tu-wpadke/,"Wed, 20 Nov 2024 09:34:00 +0100","Pierwszą sytuacją, która przychodzi na myśl, jest obecność znaku B-23 (zakaz zawracania). Warto jednak pamiętać, że zakaz obowiązuje od miejsca ustawienia znaku aż do najbliższego skrzyżowania włącznie, obejmując także odcinek drogi poprzedzający krzyżówkę. Podobnie działa znak B-21 (zakaz skrętu w lewo) - również zabrania on zawracania. To częsty błąd. W tym miejscu nie można zawracać Nim popełni się częstą wpadkę, trzeba sobie przyswoić inną zasadę: jeśli sygnalizacja kierunkowa S-3 nie pokazuje strzałki w dół, zawracanie jest niedozwolone. Sytuacje, w których kierowcy decydują się na taki ruch, gdy mają zieloną strzałkę w lewo, są nagminne, a jednocześnie niedopuszczalne i niebezpieczne. Należy też pamiętać o zasadach dotyczących znaków poziomych. Gdy namalowana na pasie strzałka kierunkowa kieruje w lewo, można z niej zawrócić, ale jedynie, kiedy jest to skrajny lewy pas ruchu i jeśli sygnalizacja świetlna lub znaki drogowe nie zabraniają takiego posunięcia. ZOBACZ: Książeczka z czasów PRL jest warta dziesiątki tysięcy. Warto poszukać Gdzie jeszcze nie można zawracać? Chodzi głównie o miejsca, w których sprawiałoby to szczególne niebezpieczeństwo. Nie można więc tego robić: jadąc autostradą, na drogach ekspresowych (poza specjalnie wyznaczonymi miejscami), przejeżdżając wiaduktem, na mostach, w tunelach. To bardzo ważne, ponieważ w części z tych miejsc występuje linia przerywana, która teoretycznie nie wyklucza wjazdu na przeciwległy pas. Oczywiście, jeśli droga jest jednokierunkowa lub pasy jezdni rozdziela linia podwójna ciągła, zawracanie również jest zabronione. Manewr na przejściu dla pieszych jest nie tylko zakazany, ale i szczególnie niebezpieczny. Nie ignoruj tego znaku. Mandat może być dotkliwy Zgodnie z prawem o ruchu drogowym (Art. 22) zabrania się zawracania ""w warunkach, w których mogłoby to zagrozić bezpieczeństwu ruchu na drodze lub ruch ten utrudnić"". To istotne w kontekście wątpliwości, czy na zmianę kierunku jazdy o 180 stopni można sobie pozwolić przy wzniesieniach i zakrętach. Przepisy nie wykluczają takich miejsc wprost. Jednak decydując się na ten konkretny ruch w takich warunkach, rzadko mamy gwarancję, że my i inni uczestnicy ruchu drogowego dobrze się widzimy i mamy odpowiednio dużo czasu na reakcję. ZOBACZ: Nie każdy kierowca to wie. Czy fotoradary ""strzelają"" w tył? Rozstrzał kwot mandatów za nieprawidłowe zawracanie jest bardzo duży. Wykonując ten manewr w warunkach, które stwarzają zagrożenie dla ruchu, kierowcy narażają się na grzywnę w wysokości od 200 do 400 złotych (plus pięć punktów karnych). Na autostradzie i drodze ekspresowej grozi kara 2000 zł i 12 punktów karnych. Na moście, wiadukcie czy drodze jednokierunkowej policjant może ukarać kierowcę mandatem 200 zł i pięcioma punktami. Najdotkliwsze konsekwencje finansowe wiążą się z zignorowaniem znaku zakazu zawracania. Widełki przewidują wtedy nawet 3000 zł mandatu i pięć punktów karnych. Widziałeś coś ważnego? Przyślij zdjęcie, film lub napisz, co się stało. Skorzystaj z naszej Wrzutni red. / polsatnews.pl"
Sport,Zaskakująca porażka siatkarek Developresu w LM! Rywalki wyszarpały zwycięstwo w tie-breaku,https://www.polsatsport.pl/wiadomosc/2025-12-04/levallois-paris-saint-cloud-developres-rzeszow-siatkowka-lm-wynik-meczu/,"Thu, 04 Dec 2025 22:15:00 +0100","W premierowej partii przewaga przechodziła z rąk do rąk. Rzeszowianki miały minimalną zaliczkę (2:4), gospodynie odwróciły wynik (8:7). Później ta historia powtórzyła się w środkowej części seta (9:11 i 16:13). Końcówka to skuteczna gra gospodyń i słabszy fragment Developresu. Dwie ostatnie akcje seta skończyła Lena Kindermann (25:22), pieczętując wygraną ekipy z Francji w tym secie. Zobacz także: Wysoka porażka polskiego klubu w europejskich pucharach. 34 punkty różnicy W drugiej odsłonie DevelopRes również wypracował sobie przewagę (6:9). Później było 13:16, ale siatkarki Levallois błyskawicznie odrobiły straty (16:16), a od stanu 18:18 dominowały na boisku. Wykorzystały niemoc mistrzyń Polski, wygrały cztery kolejne akcje i po punktowym bloku prowadziły 22:18. Nie oddały już tej przewagi, a seta zamknęła atakiem z przechodzącej piłki Tessa Polder (25:19). Siatkarki Developresu przebudziły się w trzecim secie. Od początku nadawały ton wydarzeniom na boisku (5:10), dominowały w ofensywie i tym razem nie dały sobie odebrać przewagi (9:14, 11:17). W końcówce miały sytuację pod kontrolą, a Marrit Jasper zdobyła ostatni punkt atakiem blok-aut (17:25). W kolejnej odsłonie rzeszowianki poszły za ciosem. Przewagę uzyskały już w pierwszych akcjach (2:5), a w środkowej części seta wręcz zdemolowały rywalki zagrywką. Dwa asy posłała Taylor Bannister (9:17), dwa kolejne dołożyła Marrit Jasper (11:22). W sumie przyjezdne zanotowały w tym secie aż siedem asów, przy zerowym dorobku rywalek w tym elemencie. Po ataku Svitlany Dorsman ze środka wyrównały stan meczu (13:25). Tie-breaka udanie rozpoczęły mistrzynie Polski (1:4), ale gospodynie wyrównały (7:7). Rozpoczęła się zacięta rywalizacja obu ekip, a wynik krążył wokół remisu. Decydowały dwie ostatnie akcje. Magdalena Bukovska skutecznym atakiem wywalczyła piłkę meczową dla Levallois, a po chwili zaskoczyła rzeszowianki zagrywką (15:13). Levallois Paris Saint Cloud – DevelopRes Rzeszów 3:2 (25:22, 25:19, 17:25, 13:25, 15:13) Levallois: Magdalena Bukovska, Nika Milosić, Lena Kindermann, Zuzana Sepeova, Tessa Polder, Victoria Mayer – Rebeka Zyani (libero) oraz Cyrielle Depie, Emmi Tolvanen, Laura Milos, Avril Garcia. Trener: Alessandro Orefice. DevelopRes: Laura Heyrman, Katarzyna Wenerska, Julita Piasecka, Dominika Pierzchała, Taylor Bannister, Marrit Jasper – Aleksandra Szczygłowska (libero) oraz Karina Chmielewska, Oliwia Sieradzka, Svitlana Dorsman, Laura Jansen. Trener: Cesar Hernandez Gonzalez. LIGA MISTRZYŃ SIATKAREK - WYNIKI I TABELE"
Sport,Co za historia. 34-letni leśnik został profesjonalnym sportowcem,https://www.polsatsport.pl/wiadomosc/2025-12-04/co-za-historia-34-letni-lesnik-zostal-profesjonalnym-sportowcem/,"Thu, 04 Dec 2025 22:01:00 +0100","Kannimae, który od wielu lat łączył pracę w lesie z półamatorskimi startami w kolarstwie - zarówno szosowym, jak i górskim oraz gravelowym, w 2024 roku zaszokował wszystkich, sięgając po brązowy medal mistrzostw Estonii w jeździe indywidualnej na czas, ustępując jedynie zawodowcom: Normanowi Vahtrze (China Anta–Mentech Cycling Team) i Reinowi Taaramae (Kinan Racing Team). ZOBACZ TAKŻE: Polska wicemistrzyni olimpijska zniknęła po sukcesie. Teraz wyjaśnia Doskonałe wyniki, uzyskiwane przez niego na krajowym podwórku, sprawiły, że zakwalifikował się on na mistrzostwa Europy w kolarstwie szosowym, na których zajął 23. miejsce w jeździe indywidualnej na czas, a także na mistrzostwa świata, na których w tej samej konkurencji był 45. Teraz Taavi Kannimae otrzymał wyjątkową nagrodę i w wieku 34-lat został... profesjonalnym sportowcem, podpisując pierwszy zawodowy kontrakt z ekipą Quick Pro Team. Umowa będzie obowiązywała od 1 stycznia 2026 roku. - Kiedy dostałem tę propozycję, nie zastanawiałem się ani chwili. Dla mnie to był ostatni moment, by spróbować sił wśród zawodowców. Jestem podekscytowany i nie mogę się już doczekać tego, co przyniesie najbliższy sezon. Rozpocząłem już nawet współpracę z czołowym estońskim trenerem, z którym ćwiczy wielu członków Quick Pro - powiedział Kannimae w rozmowie z dziennikiem ""Postimees"". Co ciekawe, Estończyk zdradził, że mimo profesjonalnej umowy z grupą kolarską nadal będzie chciał - jeśli tylko będzie to możliwe - łączyć sport z pracą w lesie."
Sport,Aktualna klasyfikacja medalowa mistrzostw Europy 2025. Ile medali zdobyła Polska?,https://www.polsatsport.pl/wiadomosc/2025-12-04/aktualna-klasyfikacja-medalowa-mistrzostw-europy-2025-ile-medali-zdobyla-polska/,"Thu, 04 Dec 2025 21:10:00 +0100","Przez sześć dni o medale na Aqua Lublin walczą m.in. medaliści ubiegłorocznych igrzysk i tegorocznych mistrzostw świata, jak choćby Niemiec Lukas Maertens, który w Paryżu wygrał rywalizację na 400 m stylem dowolnym, Irlandczyk Daniel Wiffen, złoty medalista na dwa razy dłuższym dystansie, Włosi Thomas Ceccon i Nicolo Martinenghi - zawodnicy, którzy w stolicy Francji nie mieli sobie równych na 100 m stylem grzbietowym i klasycznym. ZOBACZ TAKŻE: Jest medal! Kolejne podium Polaków na ME Zawody, w których startują pływaczki i pływacy z 47 krajów, w tym największe kontynentalne gwiazdy tej dyscypliny oraz 26-osobowa reprezentacja Polski, trwać będą do niedzieli. Ile medali w Lublinie zdobyła Polska? Jak wygląda klasyfikacja medalowa tej imprezy? Aktualna klasyfikacja medalowa mistrzostw Europy 2025 dostępna pod TYM LINKIEM. BS, Polsat Sport, PAP"
Sport,Bramka w ostatniej sekundzie! Szalona końcówka meczu Wisły w LM,https://www.polsatsport.pl/wiadomosc/2025-12-04/gol-w-ostatniej-sekundzie-szalona-koncowka-meczu-wisly-w-lm/,"Thu, 04 Dec 2025 21:06:00 +0100","W ostatniej w 2025 roku, 10. kolejce rozgrywek fazy grupowej Orlen Wisła zmierzyła się ponownie z wicemistrzem Danii GOG. Pierwszy mecz wygrali na wyjeździe płocczanie 30:28. Mecz w Płocku od pierwszych minut był wyrównany. W 4. min na tablicy był wynik 3:2, ale szybko to się zmieniło. Rywale w 7. min prowadzili już 5:3 i Orlen Wisła była tą goniącą. W 11. min gospodarze doprowadzili do remisu 6:6, ale nadal lepsi w zdobytych bramkach byli piłkarze GOG. ZOBACZ TAKŻE: Bramkarz zakończył karierę w reprezentacji Polski. ""Myślałem od ponad roku"" W 20. min przy stanie 9:12, trener Xavi Sabate poprosił o pierwszą przerwę w grze widząc, że jego drużyna nie może złapać rytmu, popełniali błędy, nieskutecznie uruchamiali Dawida Dawydzika na kole i stąd prowadzenie gości, które udało się doprowadzić do końca pierwszej połowy. Do szatni drużyny schodziły przy wyniku 14:16. Po przerwie płocczanie zaczęli odrabianie strat. W 34. min po bramce Abela Serdio Orlen Wisła doprowadziła do remisu 17:17, ale za chwilę GOG znów odskoczył na dwa gole. W 40. min znowu był remis 20:20, podobnie jak w 45. min - 24:24. Nadal GOG nie odpuszczał, w 47. min znowu miał dwubramkową przewagę (wynik na tablicy 25:27). Kiedy płocczanie nie mogli rozstrzygnąć kolejnej akcji, w 49. min trener Sabate poprosił o czas na rozmowę z zawodnikami. Robiło się coraz bardziej nerwowo. W 50. min goście podwyższyli na 28:25. Po nieudanej akcji Orlen Wisły i próbach pokonania płockiej drużyny przez GOG, trener Kasper Christensen zaprosił swoich podopiecznych na rozmowę, którzy potem dorzucili 29. bramkę., a w 53. min - 30. Prowadzili już czterema golami. ""Nafciarzom"" udało się zmniejszyć straty do dwóch goli (30:32 w 57. min), ale czasu na wywalczenie dobrego wyniku było coraz mniej. W 57. min do pustej bramki rzucił Leon Susnja. Goście prowadzili 33:32, a kibice wstali z miejsc i oglądali końcówkę pojedynku na stojąco. Gergo Fazekas rzucił bramkę na 33:34, a goście nie potrafili wykorzystać swojej sytuacji. Pół minuty przed końcem meczu trener Sabate wziął ostatni czas. Fazekas doprowadził do wyrównania, a trener Christensen od razu wcisnął guzik, by poprosić o przerwę. W ostatniej sekundzie spotkania Oskar Rasmussen rzucił ostatnią, zwycięską dla swojego zespołu bramkę. Orlen Wisła Płock - GOG 34:35 (14:16) Orlen Wisła: Torbjorn Bergerud, Mirko Alilovic - Michał Daszek, Mitja Janc 5, Jakub Szyszko, Abel Serdio 2, Leon Susnja 1, Kirył Samojla, Melvyn Richardson 9, Miha Zarabec 1, Przemysław Krajewski 4, Gergo Fazekas 4, Dawid Dawydzik 1, Lovro Mihic 3, Zoran Ilic 2, Zoltan Szita 2. GOG: Oliver Nielsen, Salah Boutaf - Nicolai Pedersen 1, Kasper Pedersen, Frederik Gjerre 9, Lasse Vilhelmsen 6, Frederik Emil Pedersen 2, Mikkel Rasmussen, Lasse Balstad, Wiliam Dalby, Oskar Rasmussen 4, Hjalte Lykke 5, Anton Lindskog, Oli Mittun 5, Emil Tonnesen 2, Henrik Jakobsen 1. Karne minuty: Orlen Wisła - 4 min, GOG - 4 min. Sędziowali: Kursad Erdogan, Ibrahim Ozdeniz (Turcja). PAP"
Sport,Wysoka porażka polskiego klubu w europejskich pucharach. 34 punkty różnicy,https://www.polsatsport.pl/wiadomosc/2025-12-04/wysoka-porazka-polskiego-klubu-w-europejskich-pucharach-34-punkty-roznicy/,"Thu, 04 Dec 2025 20:58:00 +0100","Gospodarze na początku radzili sobie lepiej, ale Stefan Djordjević i Noah Kirkwood starali się utrzymywać wrocławian w grze. Później do remisu doprowadził Angel Nunez. Ostatecznie jednak Aleksej Nikolić oraz Jaka Blazić sprawili, że po 10 minutach było 24:19. ZOBACZ TAKŻE: Ważna wygrana San Antonio Spurs. Kolejne minuty Jeremy'ego Sochana W drugiej kwarcie zespół z Lublany uciekał już nawet na 14 punktów dzięki trójkom Nikosa Chougkaza i Umoji Gibsona. Teraz WKS Śląsk miał już spore problemy, aby nawiązać rywalizację. Po rzucie z dystansu Roka Radovicia Cedevita Olimpija prowadziła po pierwszej połowie 61:42. Po przerwie Ajdin Penava starał się zmieniać wynik, ale nadal nie do zatrzymania był Umoja Gibson. Gospodarze całkowicie kontrolowali wydarzenia na parkiecie - po rzutach wolnych Josepha Girarda różnica wynosiła już aż 30 punktów. Swoje szanse dostali Tymoteusz Sternicki i Błażej Czerniewicz, a po 30 minutach było 85:61. Czwarta kwarta już tak naprawdę niczego nie zmieniła - Cedevita Olimpija potrafiła powiększać prowadzenie. Ostatecznie drużyna z Lublany zwyciężyła 108:74. Twoja przeglądarka nie wspiera odtwarzacza wideo... EuroCup - 9. kolejka Cedevita Olimpija Lublana - Śląsk Wrocław 108:74 (24:19, 37:23, 24:19, 23:13) Cedevita Olimpija: Umoja Gibson 19, Aleksej Nikolic 17, DJ Stewart 14, Joseph Girard III 11, David Skara 10, Rok Radovic 10, Nikos Chougkaz 6, Jaka Blazic 6, Thomas Kennedy 5, Wiliam Mcnair Jr. 5, Cameron Houindo 5, Miha Cerkvenik 0; Śląsk: Noah Kirkwood 14, Stefan Djordjevic 12, Ajdin Penava 11, Angel Nunez 10, Kadre Gray 9, Aleksander Wiśniewski 5, Jakub Nizioł 4, Błażej Czerniewicz 3, Jakub Urbaniak 2, Błażej Kulikowski 2, Jared Coleman-Jones 2, Tymoteusz Sternicki 0. PLK.PL"
Sport,Trzy polskie drużyny wystąpią w turnieju dla przyszłych gwiazd siatkówki,https://www.polsatsport.pl/wiadomosc/2025-12-04/trzy-polskie-druzyny-wystapia-w-turnieju-dla-przyszlych-gwiazd-siatkowki/,"Thu, 04 Dec 2025 20:51:00 +0100","Piąta już odsłona zmagań odbędzie się w dniach 19-21 grudnia w hali sportowej Lewskiego Sofia w Bułgarii. W turnieju wystąpi łącznie 12 drużyn męskich i żeńskich (5 bułgarskich i 7 zagranicznych) w kategorii wiekowej U-16. ZOBACZ TAKŻE: Kibice obejdą się smakiem. Nie ma biletów na hitowy mecz polskich siatkarzy Jak podaje Sportal.bg, Polskę reprezentować będą: JSW Jastrzębski Węgiel wśród chłopców oraz UKS Jasieniak Gdańsk i Wieżyca 2011 Stężyca wśród dziewczyn. Ponadto w turnieju wezmą udział drużyny z Włoch, Mołdawii i Niemiec. - Kiedy wpadliśmy na pomysł zorganizowania pierwszej edycji turnieju, byliśmy przekonani, że ma on potencjał, by zostawić ślad zarówno w sercach uczestników, jak i w historii europejskiej siatkówki. Naszym obowiązkiem jest troska o młode pokolenia siatkarzy i siatkarek, a także zadbanie o lepszą wspólną przyszłość środowiska sportowego. To radość i duma obserwować, jak zawodniczki i zawodnicy, którzy niegdyś występowali w A1 Gwiazdach Przyszłości, rozwijają się na naszych oczach. Pozytywne komentarze, które otrzymujemy po każdej edycji turnieju, stanowią dla nas motywację do dalszej pracy, zaś dla występujących najważniejszą nagrodą jest zdobywanie nieocenionego doświadczenia - powiedział w rozmowie z BTA (Byłgarska telegrafna agencija) Atanas Garow, organizator imprezy. W czterech poprzednich edycjach turnieju wzięło udział ponad 700 zawodników i zawodniczek między innymi z Bułgarii, Serbii, Włoch, Rosji, Polski, Mołdawii i Rumunii. W tym roku po raz pierwszy wystąpią w Sofii ekipy z Niemiec."
Sport,Trener Jagiellonii nie wytrzymał po porażce w Pucharze Polski! Padły mocne słowa,https://www.polsatsport.pl/wiadomosc/2025-12-04/trener-jagiellonii-nie-wytrzymal-po-porazce-w-pucharze-polski-padly-mocne-slowa/,"Thu, 04 Dec 2025 20:46:00 +0100","- Nie zrealizujemy założonego celu, jakim było granie we wszystkich możliwych rozgrywkach na wiosnę. Musimy to zaakceptować, w tej chwili nie jest to łatwe. Nie analizuję meczu teraz w żaden sposób. Powiedziałem zawodnikom w szatni, że jestem zły - dodał. W końcówce spotkania kontuzji nabawił się Oskar Pietuszewski i - przy pomocy masażystów - opuścił boisko. - Nie wiem jeszcze nic na temat jego stanu zdrowia, badania trwają - powiedział Siemieniec. ZOBACZ TAKŻE: Jagiellonia Białystok odpadła z Pucharu Polski! Trener GKS Rafał Górak podziękował kibicom za doping w trakcie kończącego się roku. - Od pewnego czasu gramy bardzo solidnie, jesteśmy powtarzalni i to mnie bardzo cieszy. Chciałbym ""wycisnąć"" z tej drużyny jeszcze więcej. Dotychczas nie miałem ""ręki"" do rozgrywek pucharowych, zawsze zastanawiałem się, gdzie jest to we mnie, że nie potrafimy zrobić tego kroku dalej. Teraz zagramy w PP wiosną, a na tym szczeblu rozgrywkowym dawno nas nie było. Emocje w końcówce były ogromne, mamy poczucie dobrze wykonanej roboty. Takie momenty dają pewność, że idziemy w dobrym kierunku - zaznaczył. Mecz, z racji przypadającej w czwartek Barbórki, był dedykowany górnikom. Przed spotkaniem i w przerwie przygrywała kibicom górnicza orkiestra dęta, a piłkarzy obu drużyny wyprowadziła eskorta złożona z ubranych w galowe mundury byłych i obecnych pracowników kopalń. Katowiczanie objęli prowadzenie po błędzie bramkarza rywali Miłosza Piekutowskiego, który stracił piłkę we własnym polu karnym. Trener gości przy stanie 2:0 dokonał pięciu zmian, wpuścił na boisko ""wszystko, co miał"". Jagiellonia zamknęła katowiczan przed ich bramką, zdobyła kontaktowego gola z rzutu karnego, ale kontra gospodarzy w doliczonym czasie ""zamknęła"" spotkanie. Kolejne spotkanie Jagiellonii w Lidze Konferencji zaplanowano na 11 grudnia. Godzina meczu Jagiellonia Białystok - Rayo Vallecano to 18.45. Transmisja na sportowych antenach Polsatu. PAP"
Sport,Świetny występ 23-latka! Rekord Polski i medal ME,https://www.polsatsport.pl/wiadomosc/2025-12-04/swietny-wystep-23-latka-rekord-polski-i-medal-me/,"Thu, 04 Dec 2025 20:44:00 +0100","Wygrał Brytyjczyk Duncan Scott - 1.40,54, a drugie miejsce zajął jego rodak Jack McMillan - 1.40,94. ZOBACZ TAKŻE: Jest medal! Kolejne podium Polaków na ME Ex aequo trzeci z Sieradzkim był Irlandczyk Evan Bailey. Sieradzki już w eliminacjach, a następnie w półfinale bił rekord życiowy i zbliżał się do najlepszego wyniku w kraju. Zapowiadał, że pobicie rekordu Polski to jego cel na te zawody. Zrealizował go, zdobywając przy tym pierwszy indywidualny medal w karierze, a także pierwszy reprezentacji gospodarzy w Lublinie. To czwarty medal Polaków w tej imprezie. We wtorek w sztafetach 4x50 m st. dowolnym brąz zdobyły kobiety, a srebro mężczyźni, natomiast w środę po brąz sięgnęła sztafeta mieszana 4x50 m st. zmiennym. BS, PAP"
Sport,Siódmy tie-break ZAKSY! Faworyci przebudzili się w trzecim secie,https://www.polsatsport.pl/wiadomosc/2025-12-04/zaksa-kedzierzyn-kozle-slepsk-malow-suwalki-plusliga-siatkowka-jaki-wynik-meczu-kto-wygral/,"Thu, 04 Dec 2025 20:21:00 +0100","Premierowa odsłona toczyła się przy przewadze drużyny z Suwałk (7:9, 14:16). Goście grali skutecznie w ataku, dobrze przyjmowali i popełnili mniej błędów od rywali. W końcówce odskoczyli na trzy oczka po punktowym bloku (18:21), później na cztery po ataku Jana Nowakowskiego (19:23) i nie dali już sobie odebrać przewagi. Ataki Bartosza Filipiaka i Henrique Honorato przyniosły brakujące punkty (21:25). Zobacz także: As za asem! Fenomenalne osiągnięcie Wilfredo Leona. Nikt przed nim tego nie dokonał Suwalczanie kontynuowali dobrą grę w kolejnej partii. Wygrali cztery akcje z rzędu w początkowej fazie (3:5) i później nie oddali tej przewagi. Po ataku Asparuha Asparuhowa z przechodzącej piłki odskoczyli na pięć oczek (8:13). ZAKSA nie była w stanie złapać właściwego rytmu, w grze gospodarzy było sporo niedokładności, co wykorzystali rywale. Od stanu 11:17 obie ekipy grały punkt za punkt, co było na rękę suwalczanom. Wynik na 19:25 ustalił skutecznym atakiem Jan Nowakowski. Siatkarze ZAKSY przebudzili się w trzecim secie. Od początku zaczęli pracować nad punktową zaliczką (6:3), powiększając ją w środkowej części seta (12:7, 17:11). Kędzierzynianie bardzo dobrze prezentowali się w ataku (70% skuteczności), poprawili też zagrywkę. W końcówce kontrolowali sytuację, a serwis przyjezdnych w siatkę zamknął tę część meczu (25:19). Początek czwartej odsłony toczył się po myśli ekipy z Suwałk, która szybko odskoczyła rywalom (3:7). Siatkarze Ślepska przeważali do stanu 7:11, ale gospodarze odwrócili wynik w dwóch ustawieniach (14:12). Później to suwalczanie odrobili straty (18:18 - po asie Asparuha Asparuhowa) i losy seta rozstrzygnęły się w końcówce. Lepsza była w niej ZAKSA, która punktowym blokiem przypieczętowała wygraną 25:22. Kędzierzynianie doprowadzili więc do tie-breaka, w którym od początku mieli inicjatywę. Gdy Rafał Szymura skutecznie zaatakował z drugiej linii, prowadzili 8:5 przy zmianie stron. Po niej punkt z ataku dołożył Igor Grobelny. Suwalczanie złapali kontakt (9:8), ale później popełnili dwa błędy i ZAKSA odbudowała przewagę 12:8. Utrzymała ją do końca - Kamil Rychlicki wywalczył piłkę meczową, a Grobelny zamknął mecz atakiem po bloku rywali (15:10). Skrót meczu ZAKSA - Ślepsk: Twoja przeglądarka nie wspiera odtwarzacza wideo... Najwięcej punktów: Igor Grobelny (19), Kamil Rychlicki (17), Rafał Szymura (16), Szymon Jakubiszak (13) – ZAKSA; Bartosz Filipiak (21), Asparuh Asparuhov (17), Jan Nowakowski (14), Henrique Honorato (13) – Ślepsk. MVP: Igor Grobelny (17/31 = 55% skuteczności w ataku + 1 as + 1 blok; 33% pozytywnego przyjęcia). ZAKSA Kędzierzyn-Koźle – Ślepsk Malow Suwałki 3:2 (21:25, 19:25, 25:19, 25:22, 15:10) ZAKSA: Igor Grobelny, Konrad Stajer, Kamil Rychlicki, Rafał Szymura, Szymon Jakubiszak, Quinn Isaacson – Bartosz Fijałek (libero) oraz Marcin Krawiecki, Mateusz Rećko, Jakub Szymański. Trener: Andrea Giani. Ślepsk: Henrique Honorato, Jan Nowakowski, Bartosz Filipiak, Asparuh Asparuhov, David Smith, Karol Jankiewicz – Bartosz Mariański (libero) oraz Antoni Kwasigroch. Trener: Dominik Kwapisiewicz. WYNIKI MECZÓW I TABELA PLUSLIGI"
Sport,Gol Polaka nie pomógł! Wyniki i skróty czwartkowych meczów Coppa Italia,https://www.polsatsport.pl/wiadomosc/2025-12-04/gol-polaka-nie-pomogl-wyniki-czwartkowych-meczow-coppa-italia/,"Thu, 04 Dec 2025 19:55:00 +0100","Adrian Benedyczak, zawodnik Parmy, strzelił gola w meczu 1/8 finału Pucharu Włoch z Bologną. Polak trafił do siatki w 13. minucie, trafiając na 1:0 dla drużyny z regionu Emilia-Romania. Ostatecznie trafienie Polaka nie wystarczyło Parmie do wywalczenia awansu. Zespół prowadzony przez Vincenzo Italiano odrobił straty po golach Jonathana Rowe i Santiago Castro, co dało piłkarzom z północnych Włoch miejsce w kolejnej rundzie Coppa Italia. Benedyczak opuścił boisko w 66. minucie, a zastąpił go były gracz m.in. Milanu i Fiorentiny - Patrick Cutrone. ZOBACZ TAKŻE: Kolejna sensacja w Pucharze Polski! Drugoligowiec wyeliminował klub z Ekstraklasy W tym spotkaniu w bramce zespołu ""I Rossoblu"" zabrakło Łukasza Skorupskiego. Polak od miesiąca leczy uraz uda, przez co nie znalazł się nawet na ławce rezerwowych. W następnej rundzie Bologna zagra ze zwycięzcą drugiego czwartkowego meczu Pucharu Włoch, w którym Lazio podejmie AC Milan. Transmisja spotkań Pucharu Włoch na sportowych antenach Polsatu. Pełną rozpiskę transmisji spotkań zaplanowanych na czwartek znajdziecie TUTAJ. Bologna - Parma 2:1 (1:1) Bramki: Jonathan Rowe 38, Santiago Castro 89 - Adrian Benedyczak 13. Bologna: Federico Ravaglia - Emil Holm, Jhon Lucumi, Torbjorn Lysaker Heggem, Charalampos Lykogiannis - Ibrahim Sulemana (70. Tommaso Pobega), Lewis Ferguson - Federico Bernardeschi (80. Ciro Immobile), Giovanni Fabbian (80. Jens Odgaard), Jonathan Rowe (70. Benjamin Dominguez) - Thijs Dallinga (70. Santiago Castro). Parma: Vicente Guaita - Enrico Del Prato, Mariano Troilo, Nicolas Trabucchi (55. Nahuel Estevez) - Sascha Britschgi, Christian Ordonez (86. Hernani), Mandela Keita, Benjamin Cremaschi (86. Milan Djuric), Mathias Lovik - Adrian Benedyczak (66. Patrick Cutrone), Jacob Ondrejka (46. Gaetano Oristanio). Żółte kartki: Tommaso Pobega - Benjamin Cremaschi, Hernani. Sędziował: Paride Tremolada (Włochy). 21:00 - Lazio - AC Milan"
Sport,Szalona oferta dla Roberta Lewandowskiego! 35 milionów euro rocznie,https://www.polsatsport.pl/robert-lewandowski/2025-12-04/szalona-oferta-dla-roberta-lewandowskiego-35-milionow-euro-rocznie/,"Thu, 04 Dec 2025 18:59:00 +0100","Przypomnijmy - umowa Lewandowskiego z Barceloną wygasa w czerwcu 2026 roku. Niedawno dziennikarze The Athletic ogłosili, że Duma Katalonii nie ma zamiaru przedłużać kontraktu z Polakiem i że doświadczony napastnik opuści stolicę Katalonii po zakończeniu trwającego aktualnie sezonu. ZOBACZ TAKŻE: Niespodziewana decyzja kapitana Barcelony. Klub przychylił się do jego prośby W mediach natychmiast rozpoczęły się dyskusje na temat tego, gdzie w takim wypadku mógłby trafić ""Lewy"". Dziennikarze donosili, że usługami napastnika reprezentacji Polski zainteresowani są między innymi tureckie Fenerbahce czy włoski Milan. Lewandowski miał także znaleźć się na celowniku klubów z Arabii Saudyjskiej. Według Mundo Deportivo, Lewandowski mógłby liczyć w Arabii Saudyjskiej na kosmiczne zarobki - nawet w wysokości 35 milionów euro rocznie. Tamtejsza liga zamierza kontynuować projekt oparty na ściąganiu uznanych zawodników z europejskich drużyn. Przypomnijmy, że w Arabii grają już między innymi Cristiano Ronaldo, Karim Benzema czy Sadio Mane. Oprócz Lewandowskiego, arabskie kluby zwróciły też uwagę na Antonio Rudigera i Davida Alabę z Realu Madryt. Lewandowski jest piłkarzem Barcelony od 2022 roku. Dwukrotnie wywalczył z nią mistrzostwo Hiszpanii oraz Puchar Króla i dwa Superpuchary. W sezonie 2022/2023 był królem strzelców Primera Division (23 gole). BS, Polsat Sport"
Sport,Jagiellonia Białystok odpadła z Pucharu Polski!,https://www.polsatsport.pl/wiadomosc/2025-12-04/jagiellonia-bialystok-odpadla-z-pucharu-polski/,"Thu, 04 Dec 2025 18:59:00 +0100","Gospodarze wyszli na prowadzenie tuż przed przerwą. W doliczonym czasie gry pierwszej połowy wynik otworzył Bartosz Nowak. Jak się okazało, kilka minut później - na początku drugiej części gry - ofensywny pomocnik dołożył asystę. Tym razem na listę strzelców wpisał się Ilia Szkurin. ZOBACZ TAKŻE: Flick skomentował ""pudło"" Lewandowskiego. Nawet nie musieli go pytać Pod koniec straty zmniejszył Afimico Pululu, pewnie wykorzystując rzut karny. Choć ""Jaga"" dążyła do wyrównania, trzecie trafienie zanotowali piłkarze z Katowic. Raz jeszcze golkipera Jagiellonii pokonał Nowak i ustalił wynik meczu, tym samym zapewniając swojej drużynie awans do ćwierćfinału PP. Niedługo Jagiellonia rozegra swój kolejny mecz w Lidze Konferencji. W czwartek 11 grudnia rywalami piłkarzy Adriana Siemieńca będą zawodnicy hiszpańskiego Rayo Vallecano. Transmisja na sportowych antenach Polsatu oraz online w Polsat Box Go. Wcześniej w czwartek w Pucharze Polski doszło do sporej niespodzianki. Drugoligowa Chojniczanka Chojnice wyeliminowała ekstraklasową Koronę Kielce. GKS Katowice - Jagiellonia Białystok 3:1 (2:0) Bramki: Nowak 45+1, 90+5, Szkurin 51 - Pululu 86 (rzut karny) Żółte kartki – GKS: Ilia Szkurin, Marcel Wędrychowski, Alan Czerwiński, Rafał Strączek, Jesse Bosch; Jagiellonia: Cezary Polak, Jesus Imaz, Oskar Pietuszewski, Afimico Pululu. Sędzia: Wojciech Myć (Lublin). Widzów: 6076. BS, Polsat Sport"
Sport,Ogień olimpijski już we Włoszech! Powrót po prawie 20 latach,https://www.polsatsport.pl/wiadomosc/2025-12-04/ogien-olimpijski-juz-we-wloszech-powrot-po-prawie-20-latach/,"Thu, 04 Dec 2025 18:45:00 +0100","Na pokładzie samolotu była m.in. tenisistka Jasmine Paolini, która niosła olimpijski ogień w Grecji. Z lotniska ogień przewieziono do Pałacu Kwirynalskiego, gdzie powitał go prezydent Włoch Sergio Mattarella. ZOBACZ TAKŻE: Ogień olimpijski wystartował! Igrzyska coraz bliżej Pierwszym sportowcem w sztafecie we Włoszech będzie Gregorio Paltrinieri, gwiazda pływania długodystansowego. Złoty medalista olimpijski w 2016 roku w stylu dowolnym na 1500 metrów i wielokrotny mistrz świata na długim dystansie uroczyście rozpocznie bieg w piątek w Kwirynale. Wśród innych sportowców, którzy pobiegną z ogniem są m.in. koszykarz Achille Polonara, który walczy z białaczką, szermierka Elisa Di Francisca, były mistrz olimpijski w skoku wzwyż Gianmarco Tamberi, wicemistrz Wimbledonu Matteo Berrettini, byli koszykarze Gigi Datome i Andrea Bargnani, była gwiazda sportu motocyklowego Max Biaggi, reżyser filmowy Giuseppe Tornatore, raper Achille Lauro, piosenkarka Noemi, aktorka Claudia Gerini i projektantka mody Lavinia Biagiotti. Niesiony przez 10 tys. osób ogień przemierzy Italię z północy na południe i ze wschodu na zachód przez 63 dni, zahaczając o tak kultowe miejsca jak Siena, Pompeje czy Wenecja. 26 stycznia sztafeta pojawi się w Cortinie d’Ampezzo, a 6 lutego dotrze do Mediolanu, gdzie na stadionie San Siro od olimpijskiej pochodni zostanie zapalony znicz podczas ceremonii otwarcia zimowych igrzysk. Znicz po raz pierwszy pojawił się na igrzyskach w erze nowożytnej w Amsterdamie w 1928 roku. Sztafetę olimpijską zainaugurowano z kolei w 1936 roku w Berlinie. Wtedy udział w niej wzięło ponad 3300 osób, a trasa liczyła 3190 kilometrów. KP, PAP"
Sport,Kosa na Kosę - 05.12. Transmisja TV i stream online. Gdzie obejrzeć?,https://www.polsatsport.pl/wiadomosc/2025-12-04/kosa-na-kose-05-12-transmisja-tv-i-stream-online-gdzie-obejrzec/,"Thu, 04 Dec 2025 18:00:00 +0100","W najnowszym odcinku ""Kosa na Kosę"" prowadzący program, Roman oraz Jakub Koseccy, połączą się z Dyrektorem Sportowym Zagłębia Lubin, Rafałem Ulatowskim, aby porozmawiać o aktualnych trendach w szkoleniu młodzieży oraz o tym, jak wygląda budowa piłkarskich talentów z perspektywy klubu PKO BP Ekstraklasy. Ulatowski zdradzi także kulisy pracy z młodymi zawodnikami i oceni kierunek, w którym zmierza polska piłka juniorska. ZOBACZ TAKŻE: Kolejna sensacja w Pucharze Polski! Drugoligowiec wyeliminował klub z Ekstraklasy Oprócz rozmowy z przedstawicielem Zagłębia Lubin, prowadzący omówią również środowy mecz La Ligi pomiędzy Barceloną a Atletico Madryt. Prowadzący przyjrzą się dyspozycji Roberta Lewandowskiego, ostatnim wynikom obu zespołów oraz ich aktualnej sytuacji w tabeli ligi hiszpańskiej. Nie zabraknie też podsumowania wyników 1/8 finału STS Pucharu Polski, w którym eksperci przyjrzą się największym niespodziankom oraz najciekawszym rozstrzygnięciom. Transmisja programu ""Kosa na Kosę"" w Polsacie Sport 1, na Polsatsport.pl oraz na Polsat Box Go. Początek o godzinie 9:00. Polsat Sport"
Sport,BBTS Bielsko-Biała - KPS Siedlce. Gdzie obejrzeć? Transmisja TV i stream online,https://www.polsatsport.pl/wiadomosc/2025-12-04/bbts-bielsko-biala-kps-siedlce-gdzie-obejrzec-transmisja-tv-i-stream-online/,"Thu, 04 Dec 2025 17:40:00 +0100","Siatkarze Adriana Hunka, który niedawno zastąpił na stanowisku Sergieja Kapelusa, zajmują w ligowej tabeli szóste miejsce. W jego debiutanckim spotkaniu BBTS gładko uległ Mickiewiczowi Kluczbork 0:3. ZOBACZ TAKŻE: Legenda siatkówki wróciła do gry po... 963 dniach. Oto, co powiedziała! Zawodnicy z Siedlec również nie cieszyli się ze zwycięstwa, choć zanotowali zdecydowanie lepszy występ. Dopiero po tie-breaku ulegli Sparcie Grodzisk Mazowiecki. Dzięki temu uciekli spod topora - zajmują 13., niezagrożoną spadkiem, pozycję w PLS 1. Lidze. Transmisja meczu BBTS Bielsko-Biała - KPS Siedlce na Polsatsport.pl oraz na platformie Polsat Box Go. Początek o godzinie 17:55. KP, Polsat Sport"
Sport,MŚ piłkarek ręcznych: Polska - Holandia. Kiedy kolejny mecz Biało-Czerwonych? O której godzinie?,https://www.polsatsport.pl/wiadomosc/2025-12-04/ms-pilkarek-recznych-polska-holandia-kiedy-kolejny-mecz-bialo-czerwonych-o-ktorej-godzinie/,"Thu, 04 Dec 2025 17:32:00 +0100","Reprezentacja Polski zakończyła pierwszą fazę grupową mistrzostw świata z dwoma zwycięstwami i jedną porażką. Na inaugurację Biało-Czerwone pewnie pokonały Chiny 36:20, a w kolejnym spotkaniu okazały się lepsze od Tunezji (29:26). W meczu o pierwsze miejsce w grupie F podopieczne Arne Senstada zmierzyły się z Francją, jednak aktualne mistrzynie świata zwyciężyły zdecydowanie - 42:28. Ostatecznie Polki uplasowały się na drugiej pozycji w tabeli, tuż za ""Trójkolorowymi"", a do kolejnej rundy ""przeniosły"" ze sobą dwa punkty zdobyte w rywalizacji z Tunezyjkami. W fazie zasadniczej trafiły na zespoły z czołowej trójki grupy E: Holandię (4 punkty), Austrię (2) oraz Argentynę (0). ZOBACZ TAKŻE: Złe miłego początki! Ważne zwycięstwo Polek na mistrzostwach świata Pierwszy mecz na tym etapie turnieju ułożył się pomyślnie dla naszej reprezentacji - Polki zwyciężyły z Argentyną 28:25 i zrobiły ważny krok w stronę ćwierćfinału. Ich następnym rywalem będzie Holandia, a nadchodzące starcie może przesądzić o dalszych losach Biało-Czerwonych w turnieju. Wygrana utrzyma je w grze o awans, natomiast porażka znacząco skomplikuje sytuację i będzie oznaczała niemal pewne odpadnięcie z rozgrywek. Polska - Holandia. Kiedy kolejny mecz Biało-Czerwonych na MŚ? O której godzinie? Mecz Polska - Holandia rozgrywany w ramach rundy głównej mistrzostw świata piłkarek ręcznych odbędzie się w sobotę 6 grudnia o godz. 20:30. ŁO, Polsat Sport"
Sport,Kto zagra w Lidze Mistrzów siatkarzy? 20 drużyn w walce o trofeum,https://www.polsatsport.pl/wiadomosc/2025-12-04/kto-zagra-w-lidze-mistrzow-siatkarzy-20-druzyn-w-walce-o-trofeum/,"Thu, 04 Dec 2025 17:21:00 +0100","W sezonie 2025/2026 w siatkarskiej Lidze Mistrzów wystartuje dwadzieścia drużyn. Piętnaście ekip zakwalifikowało się bezpośrednio, trzy otrzymały dzikie karty, a dwie przebrnęły przez kwalifikacje. Zobacz także: Kto rządzi w Europie? Najlepsze siatkarskie drużyny sezonu Drużyny podzielono na pięć grup po cztery zespoły w każdej. Najlepsze ekipy w tabeli każdej z grup automatycznie wywalczą awans do ćwierćfinałów. Pozostałe trzy miejsca w ćwierćfinałach uzyskają drużyny, które wygrają mecze play-off. Zagra w nich pięć zespołów z drugich miejsc w grupach oraz najlepsza z trzeciej lokaty. W Lidze Mistrzów zagrają cztery drużyny z Polski, po trzy z Turcji i Włoch, po dwie z Belgii, Francji i Niemiec. Po jednym przedstawicielu będą miały Czechy, Hiszpania, Portugalia oraz Słowenia. Trofeum wywalczonego przed rokiem broni Sir Sicoma Monini Perugia. W finale rozegranym w Łodzi włoski klub pokonał Aluron CMC Wartę Zawiercie 3:2. Kto zagra w siatkarskiej Lidze Mistrzów w sezonie 2025/2026? Zobacz w galerii zdjęć:"
Sport,PlusLiga: ZAKSA Kędzierzyn-Koźle - Ślepsk Malow Suwałki. Relacja live i wynik na żywo,https://www.polsatsport.pl/wiadomosc/2025-12-04/plusliga-zaksa-kedzierzyn-kozle-slepsk-malow-suwalki-relacja-live-i-wynik-na-zywo-1/,"Thu, 04 Dec 2025 17:10:00 +0100","Przed nami niezwykle interesujące starcie w siatkarskiej PlusLidze! Już w czwartek na parkiet w Kędzierzynie-Koźlu wyjdą zawodnicy miejscowej ZAKSY i Ślepska Malow Suwałki. Obie drużyny chcą powalczyć o cenne punkty, choć cele po kilku rozegranych kolejkach są zgoła odmienne. ZOBACZ TAKŻE: Hitowy transfer byłej gwiazdy PlusLigi. O miejsce w składzie powalczy z Tomaszem Fornalem ZAKSA chce dołączyć do walki z czołówką, ale ma spory problem z wygrywaniem meczów, w których buduje sobie już wysoką przewagę. Tak było między innymi w starciu z PGE GiEK Skrą Bełchatów czy spotkaniach z Energa Treflem Gdańsk i Indykpolem AZS Olsztyn. Ślepsk z kolei broni się przed spadkiem i może pochwalić się zaledwie jednym zwycięstwem po ośmiu rozegranych spotkaniach. Podopieczni trenera Dominika Kwapisiewicza wygrali tylko z Cuprum Stilonem Gorzów po tie-breaku, ale za to dwukrotnie dawali się pokonać dopiero po pięciu setach. Aktualnie zajmują jednak ostatnie miejsce i chcą uciec z lokaty oznaczającej spadek z PlusLigi. Relacja live i wynik na żywo meczu ZAKSA Kędzierzyn-Koźle - Ślepsk Malow Suwałki od godz. 17:30 na Polsatsport.pl. PI, Polsat Sport"
Sport,UFC 323: Błachowicz - Guskov. Gdzie obejrzeć? Transmisja TV i stream online,https://www.polsatsport.pl/wiadomosc/2025-12-02/ufc-323-blachowicz-guskov-gdzie-obejrzec-transmisja-tv-i-stream-live-online/,"Thu, 04 Dec 2025 17:05:00 +0100","Jan Błachowicz wraca do klatki organizacji UFC po dwóch porażkach z rzędu. Choć spisał się nie najgorzej w pojedynkach z Alexem Pereirą oraz Carlosem Ulbergiem, to finalnie musiał uznać wyższość rywali. Po raz ostatni Polak odniósł zwycięstwo blisko 1300 dni temu! Teraz stanie przed znakomitą szansą na przełamanie tej fatalnej serii. Jego przeciwnikiem będzie Uzbek Bogdan Guskov, który jest na fali czterech wygranych z rzędu, a ostatnio w pierwszej rundzie posłał na deski Nikitę Krylova. ZOBACZ TAKŻE: Ważne rozstrzygnięcia na mistrzostwach świata! Kolejne reprezentacje z awansami Tego samego wieczoru w klatce zobaczymy perspektywicznego Iwo Baraniewskiego, dla którego będzie to debiut w UFC w starciu z tureckim zawodnikiem Ibo Aslanem. Kariera Polaka wygląda jak dotąd modelowo. Pierwszy pojedynek w MMA stoczył we wrześniu 2023 roku. Błyskawicznie wygrał pięć walk, po czym dostał się do programu Dana White's Contender Series. 16 września potrzebował zaledwie 20 sekund, by znokautować Mahameda Aly'ego i wywalczyć kontrakt z UFC. Najważniejszym starciem zbliżającego się wydarzenia będzie za to konfrontacja o pas wagi koguciej, w której mistrz Merab Dvalishvili zmierzy się w rewanżu z Petrem Yanem. Po raz ostatni obaj spotkali się w klatce w marcu 2023 roku, kiedy Gruzin pewnie zwyciężył przez jednogłośną decyzję sędziowską. Teraz będzie miał szansę przejść do historii, ponieważ jeśli pokona Rosjanina, to zaliczy czwartą udaną obronę pasa w ciągu roku. Transmisja gali UFC 323: Błachowicz - Guskov w Polsacie Sport 1 i na platformie Polsat Box Go. Początek w nocy z soboty na niedzielę o godzinie 00:00. Karta walk: Karta główna (Transmisja od godziny 4:00 w Polsacie Sport 1 oraz na platformie Polsat Box Go): Walka wieczoru: 61.2 kg: Merab Dvalishvili (21-4) vs. Petr Yan (19-5) 56.7 kg: Alexandre Pantoja (30-5) vs. Joshuva Van (15-2) 56.7 kg: Brandon Moreno (23-8-2) vs. Tatsuro Taira (17-1) 61.2 kg: Henry Cejudo (16-5) vs. Payton Talbott (10-1) 93 kg: Jan Błachowicz (29-11-1) vs. Bogdan Guskov (18-3) Karta wstępna (Transmisja od godziny 2:00 w Polsacie Sport 1 oraz na platformie Polsat Box Go): 70.3 kg: Grant Dawson (23-2-1) vs. Manuel Torres (16-3) 70.3 kg: Terrance McKinney (17-7) vs. Chris Duncan (14-2) 56.7 kg: Maycee Barber (14-2) vs. Karine Silva (19-5) 70.3 kg: Nazim Sadykhov (11-1-1) vs. Fares Ziam (17-4) Karta przedwstępna (Transmisja od godziny 0:00 w Polsacie Sport 1 oraz na platformie Polsat Box Go): 83.9 kg: Marvin Vettori (19-8-1) vs. Brunno Ferreira (14-2) 70.3 kg: Edson Barboza (24-13) vs. Jalin Turner (14-9) 93 kg: Iwo Baraniewski (6-0) vs. Ibo Aslan (14-3) 83.9 kg: Mansur Abdul-Malik (8-0-1) vs. Antonio Trocoli (12-5) 70.3 kg: Muhammad Naimov (13-3) vs. Mairon Santos (16-1) HP"
Sport,Złe miłego początki! Ważne zwycięstwo Polek na mistrzostwach świata,https://www.polsatsport.pl/wiadomosc/2025-12-04/polska-argentyna-wynik-meczu-kto-wygral/,"Thu, 04 Dec 2025 17:02:00 +0100","Reprezentacja Polski zanotowała w pierwszej fazie grupowej dwa zwycięstwa i jedną porażkę. Polki najpierw zwyciężyły z Chinami 36:20, a następnie z Tunezją 29:26. W ostatnim spotkaniu nasze szczypiornistki rywalizowały o pierwsze miejsce z Francją, ale ""dostały"" od mistrzyń świata srogi łomot, przegrywając 28:42. Polki zajęły ostatecznie 2. miejsce w grupie F, za plecami Trójkolorowych, a do kolejnej rundy ""zabrały"" 2 punkty za wygraną z Tunezyjkami. W fazie zasadniczej los połączył nas z drużynami, które zajęły trzy pierwsze miejsca w grupie E - z Holandią (4 punkty), Austrią (2) oraz Argentyną (0). ZOBACZ TAKŻE: MŚ piłkarek ręcznych wkraczają w decydującą fazę. Oto terminarz meczów Polek Mecz nie rozpoczął się po myśli Biało-Czerwonych. Polki przez całą pierwszą połowę ani razu nie objęły prowadzenia i przez większość czasu zmuszone były odrabiać straty. Reprezentantki Argentyny prezentowały się znacznie pewniej w ofensywie - sprawniej konstruowały akcje i skuteczniej kończyły swoje ataki. Podopieczne Arne Senstada natomiast miały spore problemy z płynnym rozegraniem. Często traciły piłkę, myliły się przy wyprowadzaniu akcji i zmuszone były do oddawania rzutów z trudnych pozycji, które w dużej mierze okazywały się nieskuteczne. Dopiero w końcówce pierwszej części gry Polki złapały kontakt, jednak nie zdołały wyrównać. Ostatecznie to Argentynki schodziły do szatni z jednobramkowym prowadzeniem - 15:14. Druga część spotkania ułożyła się dla Biało-Czerwonych zdecydowanie korzystniej. Już po niespełna dziesięciu minutach Polki objęły prowadzenie i przez dłuższy czas kontrolowały przebieg gry. Później jednak przydarzył im się moment słabszej postawy, który rywalki z Ameryki Południowej szybko wykorzystały i doprowadziły do wyrównania. Końcówka meczu należała już jednak do drużyny trenera Senstada. Nasze zawodniczki wykorzystały kilka błędów przeciwniczek, ponownie odskoczyły na kilka bramek i utrzymały przewagę aż do ostatniego gwizdka. Dla Polek to trzecie zwycięstwo w tegorocznych mistrzostwach świata. Biało-Czerwone awansowały na trzecie miejsce w grupie trzeciej drugiej rundy turnieju, choć mają o jedno rozegrane spotkanie więcej niż prowadzące Holandia i Francja. Do następnego etapu rozgrywek awansują po dwa najlepsze zespoły z każdej grupy. Kolejny mecz podopieczne trenera Senstada rozegrają z Holandią w sobotę, 6 grudnia, o godzinie 20:30. Polska - Argentyna. Wynik meczu. Kto wygrał? Polska - Argentyna 28:25 (14:15). Polska: Adrianna Płaczek, Paulina Wdowiak – Aleksandra Olek, Monika Kobylińska 3, Natalia Janas, Aleksandra Rosiak 1, Katarzyna Cygan 3, Magda Balsam 6, Nikola Głębocka 3, Natalia Pankowska 1, Joanna Granicka, Natalia Nosek, Daria Michalak 5, Karolina Kochaniak 5, Paulina Uścinowicz 1, Dagmara Nocuń. Argentyna: Marisol Carratu, Valentina Menucci 2 - Martina Romero, Helena Molina, Graciela Garcia 1, Rocio Campigli 1, Giuliana Gavilan 5, Malena Cavo 4, Joana Bolling, Elke Karsten 9, Sol Azcune, Carolina Bono 2, Micaela Casasola 1, Lucia Dalle Crode, Martina Lang, Berenice Frelier. Karne minuty: Polska – 14, Argentyna – 10. Sędziowali: Youcef Belkhiri, Sidali Hamidi (Algieria)."
Sport,MŚ piłkarek ręcznych wkraczają w decydującą fazę. Oto terminarz meczów Polek,https://www.polsatsport.pl/wiadomosc/2025-12-03/ms-pilkarek-recznych-wkracza-w-decydujaca-faze-oto-terminarz-meczow-polek/,"Thu, 04 Dec 2025 17:01:00 +0100","Polska w rundzie wstępnej mundialu rozgrywanego na parkietach w Niemczech i Holandii znalazła się w grupie z Francją, Tunezją oraz Chinami. Na inaugurację turnieju podopieczne Arne Senstada pewnie pokonały Azjatki 36:20, a następnie zwyciężyły Tunezyjki 29:26. Zgodnie z przewidywaniami, najtrudniej było przeciwko ""Trójkolorowym"". Aktualne mistrzynie świata okazały się zbyt wymagającym przeciwnikiem i wygrały pewnie 42:28. To jednak nie przeszkodziło Polkom zająć drugie miejsce w grupie i z dorobkiem dwóch punktów awansować do kolejnej fazy mistrzostw. W niej nasze zawodniczki zmierzą się z Argentyną, Holandią oraz Austrią. Na tym etapie mistrzostw zespoły zachowały dorobek punktowy z meczów przeciwko tym drużynom, które również wywalczyły awans. ZOBACZ TAKŻE: MŚ piłkarek ręcznych: Ostateczna tabela ""polskiej"" grupy A to oznacza, że Polki mają obecnie dwa ""oczka"" straty do prowadzących Francuzek i Austriaczek, które odniosły komplet zwycięstw. Awans do ćwierćfinału wywalczą dwie najlepsze ekipy z każdej z czterech sześciozespołowych grup. Znamy już terminarz meczów Biało-Czerwonych. I tak oto na początek drugiej fazy mundialu nasza drużyna zmierzyła się 4 grudnia z Argentyną (godz. 15:30), natomiast dwa dni później zagra z Holandią (godz. 20:30). Na koniec rywalem będzie Austria. To spotkanie zaplanowano na 8 grudnia (godz. 18:00). Terminarz meczów Polek na MŚ piłkarek ręcznych: Polska - Holandia (06.12) godz. 20:30 Polsat Sport"
Sport,Nie żyje legenda. Była najlepszą zawodniczką na świecie,https://www.polsatsport.pl/wiadomosc/2025-12-04/nie-zyje-legenda-byla-najlepsza-zawodniczka-na-swiecie/,"Thu, 04 Dec 2025 16:57:00 +0100","Włoszka zmarła w wieku 72 lat w swoim domu w San Nicola Arcella w Kalabrii. Przegrała walkę z chorobą. ZOBACZ TAKŻE: Nie żyje legenda angielskiego giganta. Reprezentował klub przez 13 lat Bocchi była jedną z największych legend tamtejszej koszykówki. Broniąc barw Geas Sesto San Giovanni, ośmiokrotnie wywalczyła mistrzostwo kraju. Z zespołem zdobyła również klubowe mistrzostwo Europy. Z reprezentacją sięgnęła po brązowy medal mistrzostw Europy w 1974 roku. ""Z Mabel Bocchi łączyła nas wielka przyjaźń, była sportsmenką o wielkiej osobowości, trudną do ""ujarzmienia"". Razem z Dino Meneghinem była gigantką włoskiej koszykówki. Nadal pozostaje najlepsza w historii. Miała wielką osobowość, w drużynie i poza nią, była liderką, była liderką związku zawodowego, gdy w koszykówce jeszcze nie było związków zawodowych. Miała trudne życie. Wraz z nią odchodzi jedna z najpiękniejszych stron mojego życia - wspominał numer 1 federacji, Giovanni Petrucci, cytowany przez włoskie media. Bocchi w 1975 roku została ogłoszona przez FIBA najlepszą koszykarką świata. KP, Polsat Sport"
Sport,Kolejna sensacja w Pucharze Polski! Drugoligowiec wyeliminował klub z Ekstraklasy,https://www.polsatsport.pl/wiadomosc/2025-12-04/kolejna-sensacja-w-pucharze-polski-drugoligowiec-wyeliminowal-klub-z-ekstraklasy/,"Thu, 04 Dec 2025 16:48:00 +0100","W środę doszło do innej niespodzianki na etapie 1/8 finału PP. Trzecioligowa Avia Świdnik ograła Polonię Bytom z Betclic 1 Ligi. ZOBACZ TAKŻE: Flick skomentował ""pudło"" Lewandowskiego. Nawet nie musieli go pytać Przez długi czas nic nie wskazywało na niespodziankę. Od 65. minuty faworyci prowadzili po trafieniu Tamara Svetlina. W siódmej minucie doliczonego czasu z boiska wyleciał Pau Resta, piłkarz Korony. Jak się okazało, na tym emocje w tym starciu się nie skończyły. Zaraz potem do remisu doprowadził Dmytro Juchymowycz i byliśmy świadkami dogrywki. Dodatkowy czas gry nie przyniósł rozstrzygnięcia i o tym, kto awansuje do ćwierćfinału, zdecydowała seria rzutów karnych. W tej lepsi byli piłkarze Chojniczanki i wywalczyli awans do kolejnej rundy PP. Chojniczanka Chojnice – Korona Kielce 1:1 (1:1, 0:0), karne 3-2. Bramki: 0:1 Tamar Svetlin (65), 1:1 Dmytro Juchymowycz (90+9). Awans: Chojniczanka. Żółte kartki – Chojniczanka Chojnice: Jakub Goliński, Damian Nowacki, Ołeksij Bykow; Korona Kielce: Bartłomiej Smolarczyk, Wiktor Długosz, Miłosz Strzeboński, Slobodan Rubezic. Czerwona kartka – Korona Kielce: Pau Resta (90+7). Sędzia: Bartosz Frankowski (Toruń). BS, Polsat Sport"
Sport,Puchar Polski: Zawisza Bydgoszcz - Wisła Kraków. Relacja live i wynik na żywo,https://www.polsatsport.pl/wiadomosc/2025-12-04/puchar-polski-zawisza-bydgoszcz-wisla-krakow-relacja-live-i-wynik-na-zywo/,"Thu, 04 Dec 2025 16:30:00 +0100","W rywalizacji w 1/8 finału bierze udział 16 zespołów - 10 z PKO BP Ekstraklasy, 3 z Betclic 1 Ligi, jeden z II ligi i dwa z III ligi. ZOBACZ TAKŻE: Flick skomentował ""pudło"" Lewandowskiego. Nawet nie musieli go pytać Zwycięzcy rywalizacji w ośmiu parach awansują do ćwierćfinału. Triumfator Pucharu Polski otrzyma pięć milionów złotych. Co istotne, wygranie trofeum oznacza również awans do eliminacji Ligi Europy. Finał zostanie rozegrany 2 maja 2026 na PGE Narodowym w Warszawie. Relacja live i wynik na żywo meczu Zawisza Bydgoszcz - Wisła Kraków na Polsatsport.pl. Początek o godzinie 20:45. Polsat Sport"
Sport,20-letni piłkarz usłyszał wyrok! Kara więzienia za spowodowanie wypadku,https://www.polsatsport.pl/wiadomosc/2025-12-04/20-letni-pilkarz-uslyszal-wyrok-kara-wiezienia-za-spowodowanie-wypadku/,"Thu, 04 Dec 2025 16:20:00 +0100","W październiku 2023 roku w miejscowości Le Faye zawodnik, będąc pod wpływem alkoholu i marihuany, spowodował wypadek trzech samochodów na autostradzie. 18-latek nie posiadał prawa jazdy. W wyniku zdarzenia najbardziej ucierpiał kierowca uszkodzonego auta. Mężczyzna do końca życia będzie się poruszał na wózku inwalidzkim. ZOBACZ TAKŻE: Nie żyje legenda angielskiego giganta. Reprezentował klub przez 13 lat Po ponad dwóch latach francuski sąd wydał wyrok. 20-letni obrońca został skazany na rok pozbawienia wolności i 24 miesiące w zawieszeniu. Otrzymał również zakaz prowadzenia pojazdów przez pięć lat i nakaz wypłacenia poszkodowanym odszkodowania. - Wsiadłeś za kierownicę, nie mając do tego prawa, i ruszyłeś w setki kilometrów autostradą. To ewidentnie niebezpieczne - powiedział sędzia po ogłoszeniu wyroku. Lanquetin był piłkarzem holenderskiego Den Haag, do którego został wypożyczony z portugalskiego Estoril. Był, klub tuż po ogłoszeniu wyroku postanowił bowiem zawiesić jego kontrakt. KP, Polsat Sport"
Sport,Puchar CEV siatkarek: BKS Bostik ZGO Bielsko-Biała - OK Dinamo Zagrzeb. Relacja live i wynik na żywo,https://www.polsatsport.pl/wiadomosc/2025-12-04/puchar-cev-siatkarek-bks-bostik-zgo-bielsko-biala-ok-dinamo-zagrzeb-relacja-live-i-wynik-na-zywo/,"Thu, 04 Dec 2025 16:15:00 +0100","Czas na rewanż 1/16 finału Pucharu CEV kobiet. W pierwszym meczu drużyna z Bielsko-Białej pokonała 3:0 Dinamo Zagrzeb i jest bliska przypieczętowania awansu do następnej rundy europejskiego pucharu. ZOBACZ TAKŻE: Przykra niespodzianka w Lizbonie. Porażka polskiego klubu w LM W pierwszym spotkaniu obu ekip podopieczne trenera Bartłomieja Piekarczyka nie pozostawiły złudzeń, który zespół jest lepszy. Bielszczanki w dwóch pierwszych setach nie pozwoliły rywalkom zdobyć dwucyfrowego wyniku wygrywając odpowiednio do 6 i 8. Chwila dekoncentracji w trzecim secie sprawiła jednak, że Chorwatki były bliskie wygrania tej partii. Bielski zespół jednak walczył do końca i udało mu się zamknąć mecz w trzech setach. Do awansu polskim siatkarkom wystarczy wygranie dwóch setów. Zwycięzca pary w następnej rundzie zmierzy się ze słoweńskim OTP Banka Branik Maribor. Relacja live i wynik na żywo z meczu BKS Bostik ZGO Bielsko-Biała - OK Dinamo Zagrzeb w czwartek 4 grudnia o godzinie 20:30 na Polsatsport.pl. JZ, Polsat Sport"
Sport,Który polski siatkarz byłby najlepszym Świętym Mikołajem? Nikola Grbić wskazał kandydata,https://www.polsatsport.pl/wiadomosc/2025-12-04/ktory-polski-siatkarz-bylby-najlepszym-swietym-mikolajem-nikola-grbic-wskazal-kandydata/,"Thu, 04 Dec 2025 16:05:00 +0100","Selekcjoner reprezentacji Polski Nikola Grbić został zapytany o to, który z jego podopiecznych byłby najlepszym Świętym Mikołajem i kto najbardziej lubi rozdawać prezenty. Nie wahał się długo i wskazał najlepszego kandydata, którym jego zdaniem jest Tomasz Fornal. Zobacz także: Jak Tomasz Fornal stał się jednym z filarów reprezentacji? Jego droga robi wrażenie – On cały czas żartuje, a myślę, że to jest dobry podarek dla każdego – uzasadnił swój wybór selekcjoner reprezentacji Polski. RM, Polsat Sport"
Sport,Liga Mistrzów: HBC Nantes - Industria Kielce. Relacja live i wynik na żywo,https://www.polsatsport.pl/wiadomosc/2025-12-04/liga-mistrzow-hbc-nantes-industria-kielce-relacja-live-i-wynik-na-zywo-1/,"Thu, 04 Dec 2025 16:00:00 +0100","Kielczanie po ostatnim zwycięstwie nad Dinamo Bukareszt (34:32) są już niemal pewni awansu do fazy pucharowej, podobnie jak i ich najbliższy rywal. Francuska ekipa z ośmioma punktami jest piąta w tabeli grupy A, wyprzedzając Industrię o jeden. Wicemistrzowie Polski, zajmujący ostatnią bezpieczną lokatę, mają już pięć punktów przewagi nad Dinamem i Kolstad Handball. - Nie musimy w końcu patrzeć na to, co robią nasi przeciwnicy, którzy są w tabeli niżej. Mamy nad nimi bezpieczną przewagę punktową, możemy tylko patrzeć przed siebie. Przed nami jest drużyna Nantes, mająca tylko punkt więcej. Wiemy co się stanie, jeżeli tam wygramy. Wtedy nasze nastroje przed świętami Bożego Narodzenia będą na pewno lepsze – powiedział asystent Tałanta Dujszebajewa. Faworytem najbliższej konfrontacji są jednak gospodarze. Drużyna z Nantes w pierwszej rundzie bardzo pewnie pokonała w Hali Legionów zespół ze stolicy regionu świętokrzyskiego 35:27. - Wygrać tam na pewno nie będzie łatwo. Już nie jedna mocna drużyna tam poległa. Mają bardzo duży ciąg na bramkę i rzucić w meczu ponad 35, czy nawet 37 bramek, to dla nich żaden problem. Dlatego przede wszystkim musimy ograniczyć nasze błędy własne w ataku. Nie możemy im prezentować darmowych piłek, które zamienią na bramki, tak jak to miało miejsce u nas w pierwszym meczu w Kielcach – podkreślił Lijewski. Były reprezentant kraju dodał, że jednym z kluczy do sukcesu będzie też postawa w defensywie. - W obronie wszyscy zawodnicy muszą być blisko siebie, pomagać sobie i się wspierać. Zamykać błyskawicznie przestrzeń wokół kolegi z drużyny, kiedy będzie mijany. Musi też funkcjonować współpraca z bramkarzem i skrzydłami. Zawodnicy drużyny z Nantes są bardzo dobrze wyszkoleni technicznie. Ich dużym atutem są rzuty z drugiej linii. To są gracze światowej klasy i praktycznie na każdego musimy uważać – komplementował najbliższego przeciwnika Lijewski. Zaznaczył, że trudno będzie zaskoczyć rywala, z którym w ostatnich latach wielokrotnie rywalizowali. Jego zdaniem zadecyduje dyspozycja dnia. - Obie drużyny znają się bardzo dobrze. Tutaj nikt nic nowego nie odkryje. Musimy przede wszystkim patrzeć na siebie i szukać atutów właśnie ze swojej strony. Ale musimy też być przygotowani na to, co robi przeciwnik. Przygotowanie taktycznie to jedno, a jednak parkiet zawsze zweryfikuje twoje założenia – mówił drugi trener drużyny z Kielc. We Francji kielczanie zagrają bez kontuzjowanych Michała Olejniczka i Benoita Kunkouda. Lijewski jest jednak zdania, że zespół wcale nie stoi na straconej pozycji. - Mamy jasno postawiony cel, żeby ten mecz wygrać. Wszystko jest w naszych rękach. Jesteśmy pozytywnie nastawieni przed tym spotkaniem. Zdajemy sobie doskonale sprawę, że wygrywając możemy przeskoczyć rywala w tabeli, a przegrywając nie tracimy praktycznie nic. Czeka nas bardzo trudna przeprawa, ale przy bardzo dobrej postawie, jesteśmy w stanie wywieźć z Francji dwa punkty – zaznaczył były znakomity piłkarz ręczny. Czwartkowe spotkanie HBC Nantes z Industrią Kielce rozpocznie się we Francji o godz. 20.45. Relacja live i wynik na żywo na Polsatsport.pl. BS, PAP"
Sport,Liga Mistrzyń siatkarek. Wyniki i skróty meczów 2. kolejki (WIDEO),https://www.polsatsport.pl/wiadomosc/2025-12-02/liga-mistrzyn-siatkowka-wyniki-meczow-skroty-video-2-kolejka/,"Thu, 04 Dec 2025 15:37:00 +0100","Olympiakos Pireus sensacyjnie pokonał Eczacibasi Dynavit Stambuł 3:2 (18:16 w tie-breaku). W ekipie z Turcji zagrała Magdalena Stysiak, która zdobyła 22 punkty (19/39 = 49% skuteczności w ataku + 3 bloki). Zobacz także: Liga Mistrzyń siatkarek. Wyniki i skróty meczów 1. kolejki (WIDEO) W grupie B siatkarki PGE Budowlanych niespodziewanie przegrały na wyjeździe z Benficą Lizbona 2:3. To druga porażka łódzkiej drużyny w tej edycji LM. Siatkarki ŁKS Commercecon Łódź w grupie D przegrały w Ankarze z Zeren SK 0:3. W innym spotkaniu tej grupy drużyna Joanny Wołosz A. Carraro Prosecco Doc Conegliano pewnie wygrała na wyjeździe z Dresdner SC 3:0. W Lidze Mistrzyń siatkarek w sezonie 2025/2026 gra dwadzieścia drużyn, które podzielono na pięć grup po cztery zespoły w każdej. Najlepsze ekipy w tabeli każdej z grup automatycznie wywalczą awans do ćwierćfinałów. Pozostałe trzy miejsca w 1/4 finału uzyskają zespoły, które wygrają mecze play-off. Zagra w nich pięć drużyn z drugich miejsc w grupach oraz najlepsza z tych, które zajęły trzecie lokaty. Transmisje meczów Ligi Mistrzyń siatkarek na sportowych antenach Polsatu i na Polsat Box Go. Wyniki meczów drugiej kolejki Ligi Mistrzyń siatkarek: 2025-12-02: CS Volei Alba Blaj – VakifBank Stambuł 1:3 (25:21, 23:25, 14:25, 21:25) 2025-12-02: Marica Płowdiw – SSC Palmberg Schwerin 2:3 (21:25, 25:22, 25:22, 20:25, 12:15) 2025-12-02: Dresdner SC – A. Carraro Prosecco Doc Conegliano 0:3 (12:25, 17:25, 17:25) 2025-12-02: Olympiakos Pireus – Eczacibasi Dynavit Stambuł 3:2 (21:25, 25:16, 19:25, 26:24, 18:16) 2025-12-03: Zeren SK – ŁKS Commercecon Łódź 3:0 (25:19, 27:25, 25:20) 2025-12-03: SL Benfica Lizbona – PGE Budowlani Łódź 3:2 (14:25, 25:19, 26:28, 25:20, 15:9) 2025-12-03: OK Zeleznicar Lajkovac – Numia Vero Volley Milano 0:3 (20:25, 15:25, 22:25) 2025-12-03: Volero Le Cannet – Savino Del Bene Scandicci 1:3 (11:25, 25:20, 23:25, 17:25) 2025-12-04: Igor Gorgonzola Novara – Fenerbahce Medicana Stambuł (czwartek, godzina 17.45; transmisja – Polsat Sport 3) 2025-12-04: Levallois Paris Saint-Cloud – DevelopRes Rzeszów (czwartek, godzina 19.45; transmisja – Polsat Sport 2). LIGA MISTRZYŃ SIATKAREK - WYNIKI I TABELE RM, Polsat Sport"
Sport,Cedevita Olimpija - Śląsk Wrocław. Gdzie obejrzeć? Transmisja TV i stream online,https://www.polsatsport.pl/wiadomosc/2025-12-04/cedevita-olimpija-slask-wroclaw-gdzie-obejrzec-transmisja-tv-i-stream-online/,"Thu, 04 Dec 2025 15:30:00 +0100","Wrocławianie, którzy przed przerwą na mecze reprezentacji w eliminacjach MŚ pokonali sensacyjnie lidera grupy - turecki Bahcesehir Stambuł 99:91, mają bilans 4-4 i zajmują szóstą pozycję w tabeli gr. A. Olimpija (6-2) jest pierwsza, ale identyczny dorobek mają Bahcesehir i Hapoel Jerozolima. W poprzedniej kolejce Cedevita, prowadzona przez trenera Zvezdana Mitrovica, pokonała Veolię Towers Hamburg 93:73, mając najskuteczniejszego gracza w DJ Stewarcie - 17 pkt, 4 zbiórki, 4 asysty. Pozostałe męskie zespoły występujące w rozgrywkach europejskich mają nadal przerwę związaną z eliminacjami MŚ. Transmisja meczu Cedevita Olimpija - Śląsk Wrocław w Polsacie Sport Fight oraz online w Polsat Box Go. Początek o godzinie 18.25. BS, PAP"
Sport,To już pewne! Ten siatkarz zagra w Indykpolu AZS Olsztyn w przyszłym sezonie,https://www.polsatsport.pl/wiadomosc/2025-12-04/to-juz-pewne-ten-siatkarz-zagra-w-indykpolu-azs-olsztyn-w-przyszlym-sezonie/,"Thu, 04 Dec 2025 15:21:00 +0100","Jakub Ciunajtis (rocznik 1998) jest wychowankiem AZS UWM Olsztyn. Pierwsze kroki w siatkówce stawiał pod okiem trenera Sergiusza Salskiego. W sezonie 2016/2017 pełnił rolę podstawowego libero Indykpolu AZS Olsztyn w rozgrywkach Młodej Ligi. Kolejne lata przyniosły dalsze sukcesy, w tym srebrny medal Akademickich Mistrzostw Polski, zdobyty w 2019 roku jako zawodnik UWM Olsztyn. Zobacz także: Kapitalny powrót siatkarzy Indykpolu AZS! Odwrócili losy meczu z ZAKSĄ Libero rozgrywa właśnie swój szósty sezon w PlusLidze. Wystąpił łącznie w 64 spotkaniach tych rozgrywek. Jak się okazało, zostanie w klubie na kolejne dwa lata. – Nie musiałem się długo zastanawiać nad tą propozycją. Kiedyś już wspominałem, że Olsztyn jest pierwszym miejscem, w którym zawsze chciałbym grać i wciąż to podtrzymuję. Dlatego decyzja była szybka i bez problemu się dogadaliśmy – powiedział Jakub Ciunajtis. – O pozostaniu na kolejne dwa lata zdecydowało kilka czynników: przede wszystkim bardzo dobry sztab trenerski oraz coraz lepsi zawodnicy. Coraz lepiej wygląda również cała otoczka wokół klubu - nie tylko to, co dzieje się wewnątrz, ale również to, co na zewnątrz. Panuje tu świetna atmosfera, a kibice są wspaniali. Mamy jedną z najlepszych frekwencji w lidze. Olsztyn jest jednym z najlepszych miejsc w Polsce do gry w siatkówkę – dodał libero Indykpolu AZS. Polsat Sport, indykpolazs.pl"
Sport,Polska - Argentyna. Relacja live i wynik na żywo,https://www.polsatsport.pl/wiadomosc/2025-12-04/polska-argentyna-relacja-live-i-wynik-na-zywo/,"Thu, 04 Dec 2025 15:20:00 +0100","Reprezentacja Polski zanotowała w pierwszej fazie grupowej dwa zwycięstwa i jedną porażkę. Polki najpierw zwyciężyły z Chinami 36:20, a następnie z Tunezją 29:26. W ostatnim spotkaniu nasze szczypiornistki rywalizowały o pierwsze miejsce z Francją, ale ""dostały"" od mistrzyń świata srogi łomot, przegrywając 28:42. ZOBACZ TAKŻE: Bramkarz zakończył karierę w reprezentacji Polski. ""Myślałem od ponad roku"" Polki zajęły ostatecznie 2. miejsce w grupie F, za plecami Trójkolorowych, a do kolejnej rundy ""zabrały"" 2 punkty za wygraną z Tunezyjkami. W fazie zasadniczej los połączył nas z drużynami, które zajęły trzy pierwsze miejsca w grupie E - z Holandią (4 punkty), Austrią (2) oraz Argentyną (0). To właśnie najsłabsze z tej trójki Argentynki będą rywalkami naszej kadry w pierwszym spotkaniu rundy zasadniczej, które odbędzie się 4 grudnia. Wicemistrzynie Ameryki Południowej przegrały w 1. rundzie z Holandią (25:32) i Austrią (23:27) i zanotowały zwycięstwo z Egiptem (27:14). Polki zagrają z Argentyną w nieco odmienionym składzie. Po zakończeniu fazy grupowej selekcjoner reprezentacji Polski Arne Senstad zdecydował o dokonaniu jednej zmiany. Roszada dotyczy środkowych rozgrywających – Joannę Granicką zastąpi Magdalena Drażyk, która na co dzień występuje w barwach KPR Gminy Kobierzyce. Mecze rundy głównej MŚ 2025 będą odbywać się w hali Rotterdam Ahoy w Rotterdamie. Początek spotkania 4 grudnia o 15:30. Relacja live i wynik na żywo z meczu Polska - Argentyna na Polsatsport.pl. Polsat Sport"
Sport,Hiszpanie ostro o Lewandowskim. Mówią o upadku,https://www.polsatsport.pl/robert-lewandowski/2025-12-04/hiszpanie-ostro-o-lewandowskim-mowia-o-upadku/,"Thu, 04 Dec 2025 15:00:00 +0100","Chodzi rzecz jasna o jego występ przeciwko Atletico Madryt, który być może nie był najgorszy, ale z pewnością uwagę przykuł fatalnie zmarnowany rzut karny przez 37-latka. Lewandowski nie trafił w światło bramki, a piłka powędrowała wysoko nad poprzeczką. Już drugi raz w tym sezonie kapitan naszej kadry zmarnował ""jedenastkę"". To nie umknęło uwadze mediów na Półwyspie Iberyjskim, które dodatkowo zarzuciły Polakowi mało kontaktów z piłką oraz brak okazji podbramkowych. W zamian wychwalają Ferrana Torresa, którzy strzelił gola i zrównał się z Lewandowskim dorobkiem bramkowym. Obaj mają osiem trafień, aczkolwiek nasz napastnik rozegrał dwa mecze mniej. ZOBACZ TAKŻE: Papszun działa na dwa fronty! Oto jego pierwsze decyzje ws. Legii Hiszpanie piszą jednak, że ""Torres wzlatuje, podczas gdy Lewandowski upada"". To wymowne słowa sugerujące, że to właśnie ten pierwszy o wiele bardziej pasuje do gry w podstawowym składzie Barcelony. Tamtejsi dziennikarze uważają, że Hiszpan lepiej czuje się w stylu preferowanym przez Hansiego Flicka i jeżeli Polak szybko nie poprawi swojej skuteczności, może wylądować na ławce rezerwowych. Kapitan reprezentacji Polski pozostaje z ośmioma trafieniami w tym sezonie. Odkąd trafił do Barcelony w 2022 roku strzelił 109 goli i zanotował 21 asyst w 163 spotkaniach. Jego kontrakt z ""Dumą Katalonii"" wygasa w czerwcu 2026 roku. Polsat Sport"
Sport,Liga Mistrzyń: Paris Saint Cloud - DevelopRes Rzeszów. Relacja live i wynik na żywo,https://www.polsatsport.pl/wiadomosc/2025-12-04/liga-mistrzyn-paris-saint-cloud-developres-rzeszow-relacja-live-i-wynik-na-zywo/,"Thu, 04 Dec 2025 15:00:00 +0100","Mistrzynie Polski rozpoczęły rywalizację w fazie grupowej prestiżowych rozgrywek od pokonania Maricy Płowdiw 3:1. Kolejnymi rywalkami zespołu ze stolicy województwa podkarpackiego będą z kolei mistrzynie Francji - Paris Saint Cloud, które w pierwszej kolejce uległy SSC Palmberg Schwerin 1:3. ZOBACZ TAKŻE: 45 punktów w meczu! Padł siatkarski rekord ligi Bezpośredni awans do ćwierćfinału LM uzyskają zwycięzcy pięciu grup. Ekipy z drugich miejsc plus drużyna z trzeciego miejsca z najlepszym bilansem utworzą pary barażowe, które wyłonią trzech kolejnych ćwierćfinalistów. Cztery pozostałe zespoły, które uplasują się na trzecich pozycjach w grupach, zostaną przeniesione do Pucharu CEV. Relacja live i wynik na żywo meczu Paris Saint Cloud - DevelopRes Rzeszów we czwartek 4 grudnia od godz. 20.00. Polsat Sport"
Sport,"Imponujący hart ducha Polki. Było niepowodzenie, a teraz podbiła świat!",https://www.polsatsport.pl/wiadomosc/2025-12-04/imponujacy-hart-ducha-polki-bylo-niepowodzenie-a-teraz-podbila-swiat/,"Thu, 04 Dec 2025 14:40:00 +0100","Klaudia Zwolińska w październiku, w stolicy Australii Zachodniej – Perth dokonała rzeczy historycznej dla polskiego kajakarstwa slalomowego i całego sportu. Wywalczyła trzy medale MŚ: dwa złote – w C1 o K1 i brązowy w crossie. W wyborach najlepszego sportowca roku w Siłach Zbrojnych RP wyprzedziła kaprala Aleksandrę Mirosław, czyli królową wspinaczki na czas i starszego szeregowego specjalistę Julię Szeremetę, wicemistrzynię świata. ZOBACZ TAKŻE: Ogromna radość Klaudii Zwolińskiej! Przypomniała igrzyska olimpijskie Klaudia Zwolińska musiała poczekać na etat w wojsku Historia Klaudii Zwolińskiej to kolejny żywy dowód na to, że nie warto załamywać się żadnym niepowodzeniem, tylko z podniesioną głową trzeba przeć do przodu i robić swoje. - Przy pierwszym podejściu w ramach Akcji Rekrutacja Klaudia nie przebiła się do nas. Było tylko 20 miejsc, brakowało jej punktów. Całe szczęście, koordynatorka dostrzegła jej talent i udało się wywalczyć etat dla Klaudii. To pomogło jej rozwinąć karierę. Środki, które od nas dostała, zainwestowała w poprawę warunków treningu i nie musieliśmy długo czekać na treningi – wspomina płk. Denkewicz. - Pragnę serdecznie podziękować Ministerstwu Obrony Narodowej, Centralnemu Wojskowemu Zespołowi Sportowemu, bo to właśnie CWZS uwierzył w moje sportowe marzenia, kiedy inni w nie jeszcze powątpiewali – powiedziała Zwolińska, której nie było w Spale, na Gali & Konferencji Sportu Wyczynowego w Wojsku Polskim 2025, gdyż przebywa już na zgrupowaniu przed nowym sezonem, w którym czekają ją kwalifikacje olimpijskie. - Klaudia to wzorowy żołnierz i wybitny sportowiec. Imponuje też wrażliwości i pracą z dziećmi w szkołach, podczas projektu „Na Fali” – chwali podopieczną płk. Denkewicz. MON-owi i CWZS-owi podziękowała za wsparcie także Mirosław, która we wrześniu została mistrzynią i rekordzistką świata we wspinaczce na czas. - Dla mnie bycie żołnierzem Wojska Polskiego to ogromna duma, zaszczyt i satysfakcja – podkreśla Aleksandra. Pułkownik Denkewicz: Sportowcy CWZS-u dowiedli swej przydatności bojowej Rola żołnierza sportowców zrzeszonych w CWZS-ie często jest traktowana z przymrużeniem oka, ale tylko przez tych, którzy nie znają tematu. - Każdy z naszych sportowców udowodnił swą przydatność bojową. Podczas szkolenia wykonał strzelanie i brał udział w pętli taktycznej. Instruktorzy z górnej półki, jakich nam zapewniło Centrum Szkolenia Wojsk Lądowych w Poznaniu chwalili zaangażowanie członków CWZS-u. To wybija oręż z rąk tym, którzy mówią: „Co to za żołnierz sportowiec” – podkreślał szef CWZS-u. Można jeszcze bardziej pomóc sportowi w armii. Potrzebna jest baza Jako kraj, który najwięcej we wspólnocie wydaje na obronność chcemy i możemy zrobić więcej także w temacie sportowców wyczynowych w armii. To my jesteśmy wschodnią flanką NATO i to my mamy wojnę za ścianą, ale to Niemcy mają w Bundeswehrze ponad trzykrotnie więcej sportowców zawodowych (241 w Polsce vs 744 w Niemczech). Nasi Zachodni sąsiedzi, z myślą o atletach szkolonych w Bundeswehrze, już od 1957 r. mają wielofunkcyjne centrum szkoleniowe w Warendorf, na które my spoglądamy z zazdrością w trzeciej dekadzie XXI wieku. - Budowa toru do pięcioboju nowoczesnego kosztuje 350 tys. zł. My dużo więcej wydajemy na organizację zawodów. Także na rynku zewnętrznym płacimy za wynajem strzelnicy, bo własnej nie mamy. Mamy za to boisko do hokeja na trawie, tyle że nie mamy drużyny w tym sporcie. Chcemy robić kolejne postępy, ale bez poprawy infrastruktury będzie o wiele trudniej – akcentuje zastępca szefa CWZS ppłk. Jan Litwiniuk. CWZS ma już nawet miejsce pod budowę prostej, ale funkcjonalnej bazy, która znacząco ułatwiłaby rozwój sportowców-żołnierzy i zredukowała koszty organizacji zawodów w ramach CISM (International Military Sports Council – Międzynarodowa Rada Sportu Wojskowego). CWZS dysponuje ponad pięciohektarową działką przy ul. Promienistej w Poznaniu, gdzie można zbudować bazę. – Jej koszt to 120-150 mln zł – szacuje Litwiniuk. Władze CWZS zaapelowały w Spale do władz współpracujących z armią związków sportowych, by te poparły starania o dotacje ministerialne na stworzenie takiej infrastruktury, jaką od prawie 70 lat mają Niemcy. Apel to spotkał się z bardzo pozytywnym odbiorem. - My wprawdzie nie skorzystamy na tej bazie, chyba że państwo dokopiecie się do wody, ale jest to jak najbardziej słuszna inicjatywa – przytaknął prezes Polskiego Związku Żeglarskiego Tomasz Holc. Najlepsi sportowcy Sportu Wyczynowego w Silach Zbrojnych RP 2025 1. Klaudia Zwolińska (kajakarstwo slalomowe) 2. Aleksandra Mirosław (wspinaczka na czas) 3. Julia Szeremeta (boks) 4. Agata Kaczmarska (boks) 5. Aleksandra Lisowska (lekkoatletyka – maraton) 6. Aneta Rygielska (boks) 7. Anna Puławska i Martyna Klatt (kajakarstwo) 8. Natalia Bukowiecka (lekkoatletyka – bieg na 400 m) 9. Mateusz Masternak (boks) 10. Mateusz Biskup i Mirosław Ziętarski (wioślarstwo)"
Sport,Panczeniści wracają do walki w PŚ. Heerenveen znów szczęśliwe dla Polaków?,https://www.polsatsport.pl/wiadomosc/2025-12-04/panczenisci-wracaja-do-walki-w-ps-heerenveen-znow-szczesliwe-dla-polakow/,"Thu, 04 Dec 2025 14:38:00 +0100","Na półmetku kwalifikacji olimpijskich sytuacja reprezentantów Polski najlepiej wygląda w konkurencjach sprinterskich. Po listopadowych PŚ kolejno w Salt Lake City i Calgary pewnym krokiem w stronę kwalifikacji do igrzysk w Mediolanie i Cortinie d’Ampezzo zmierzają Damian Żurek (trzy medale w tym sezonie PŚ) i Marek Kania. Dzięki udanym występom w Ameryce Północnej obaj są na najlepszej drodze, aby znaleźć się w gronie olimpijczyków na 500 i 1000 m. Wielce prawdopodobne jest, że na swoje trzecie igrzyska pojedzie też Piotr Michalski. ZOBACZ TAKŻE: Kłopoty przed Pucharem Świata w Wiśle. To może być spory problem Obiecująco wyglądają również szanse polskich sprinterskich. W drugiej dziesiątce 500 m kobiet są Martyna Baran, Andżelika Wójcik i Kaja Ziomek-Nogal, zaś na 1000 m Karolina Bosiek i Natalia Czerwonka. – Przed startami w PŚ odczuwam spokój, obiecałam sobie nie nakładać na siebie dodatkowej presji. W Calgary straciłam punkty przez dyskwalifikację, ale przejechałam taki czas, że nie martwię się o kwalifikację. Skupiam się więc na tym, by na treningach technicznie się poprawiać i tym samym jeździć jeszcze szybciej. W tym sezonie celem jest wygrywanie nie na PŚ, a na igrzyskach olimpijskich. Teraz jest czas, by jeszcze trochę potrenować, a nie ściśle skupiać się na najbliższych zawodach – zauważyła Ziomek-Nogal, która cieszy się, że PŚ za oceanem ma już za sobą. Wyjątkowy start w Heerenveen ma również za sobą Władimir Semirunnij. W styczniu na ME w wieloboju debiutował w reprezentacji Polski. Teraz w biało-czerwonych barwach startuje już z polskim paszportem i to właśnie w Heerenveen Semirunnij zamierza postawić kolejny krok w kierunku igrzysk we Włoszech. 22-latek cały czas pozostaje w grze o olimpijskie kwalifikacje na 1500, 5000 i 10 000 m. – Mam dziwne odczucia po pierwszych dwóch PŚ. Nigdy wcześniej nie startowałem na takiej wysokości, do tego doszła zmiana czasu, a na dodatek przez trzy dni w Salt Lake City nie mogliśmy wejść na lód. Gdy przyszło nam trenować, to zajęcia mieliśmy po 200 osób, czego bardzo nie lubię, bo trudno jest znaleźć swoją trajektorię i rytm – wspominał Semirunnij, który szykuje się do pierwszego pucharowego startu na 10 000 m. Przypomnijmy, że to właśnie na tym dystansie 22-latek w marcu w Hamar zdobył srebro MŚ, ustępując jedynie Włochowi Davidowi Ghiotto. – Na 10 000 m łatwiej jest mi nastawić głowę. Na treningach na tym dystansie wszystko idzie mi zgodnie z planem. W Tomaszowie udało mi się przejechać ""dychę"" w 12:51.79 (jego rekord życiowy to 12:49.93 – dop. red.), a w Heerenveen myślę, że będzie jeszcze lepiej – przewiduje podopieczny trenera Rolanda Cieślaka. Początek trzydniowego PŚ w łyżwiarstwie szybkim w Heerenveen w piątek, 5 grudnia. Transmisja z najważniejszych biegów na antenie sportowych kanałów Polsatu. Informacja prasowa"
Sport,Papszun działa na dwa fronty! Oto jego pierwsze decyzje ws. Legii,https://www.polsatsport.pl/wiadomosc/2025-12-04/papszun-dziala-na-dwa-fronty-oto-jego-pierwsze-decyzje-ws-legii/,"Thu, 04 Dec 2025 14:14:00 +0100","Sytuacja z Papszunem jest naprawdę kuriozalna. Nadal przecież pracuje w Rakowie, z którym ostatnio osiąga naprawdę zadowalające wyniki. Zespół przeszedł wstrząs po jego decyzji o odejściu do Legii i sensacyjnie przegrał u siebie z Piastem Gliwice 1:3. Wówczas na 51-latka spadła lawina krytyki. Od tamtej pory sporo się jednak zmieniło. Wystarczy powiedzieć, że Raków pod jego wodzą odniósł prestiżowe zwycięstwo w Lidze Konferencji z Rapidem Wiedeń aż 4:1 i tym samym praktycznie zapewnił sobie historyczny awans do fazy pucharowej europejskich pucharów. Niedługo później ten sam rezultat udało się powtórzyć w PKO BP Ekstraklasie przeciwko Arce Gdynia, co z kolei sprawiło, że wicemistrzowie Polski wrócili do gry o czołowe lokaty. Na dokładkę RKS zwyciężył we środę Śląsk Wrocław 2:1 i awansował do ćwierćfinału Pucharu Polski. ZOBACZ TAKŻE: Negocjacje Legii ws. Papszuna zakończone fiaskiem! Padło słowo ""kompromitacja"" Nie zmienia to jednak faktu, że Papszun myślami też jest w Warszawie. Wciąż nie wiadomo, kiedy dołączy do Legii, ale najprawdopodobniej dojdzie do przenosin najwcześniej w styczniu, gdy Raków skończy intensywny okres grania. Do tego czasu szkoleniowiec ""Medalików"" podejmuje pierwsze decyzje... w Legii. Mowa o kompletowaniu sztabu, który według doniesień Przeglądu Sportowego Onet ma wynosić piętnaście osób. Jednym z członków miał być Patryk Czubak, ale ten woli podjąć się samodzielnej pracy w Chorwacji. - Nie chciał iść do Legii jako asystent. Z tego, co słychać, to Papszun rekrutuje w całej Polsce, więc wchodzi do Legii na swoich zasadach, bo Legia jest pod ścianą - mówi Łukasz Olkowicz z Onetu. Tymczasem w Legii za wyniki pierwszej drużyny nadal odpowiada Inaki Astiz, który kilka tygodni temu zastąpił zwolnionego Edwarda Iordanescu. Polsat Sport"
Sport,PKO BP Ekstraklasa: Wisła Płock - Cracovia. Relacja live i wynik na żywo,https://www.polsatsport.pl/wiadomosc/2025-12-04/pko-bp-ekstraklasa-wisla-plock-cracovia-relacja-live-i-wynik-na-zywo-1/,"Thu, 04 Dec 2025 14:00:00 +0100","W czwartkowym spotkaniu ósmej kolejki PKO BP Ekstraklasy zmierzą się dwie niespodzianki sezonu. Trzecia w tabeli Wisła Płock podejmie szóstą Cracovię. Pierwotnie mecz miał odbyć się 13 września, ale ze względu na obfite opady deszczu zdecydowano o odwołaniu spotkania i przeniesienia go na późniejszy termin. ZOBACZ TAKŻE: Eksperci zachwyceni pracą tego trenera. ""Ma duże umiejętności"" Podopieczni Mariusza Misiury dzielnie utrzymują się w czubie tabeli. Jeśli odnieśliby dzisiaj zwycięstwo to, przynajmniej na moment, zostaliby liderem Ekstraklasy. Drużyna z Mazowsza ostatnią porażkę w lidze odniosła jeszcze we wrześniu, gdy przegrała 0:1 z Jagiellonią Białystok. O pewnej zadyszce może mówić Cracovia. Drużyna Luka Elsnera po świetnym początku spuściła z tonu i aktualnie walczy o powrót do ścisłej czołówki ligi. Spotkanie będzie trzydziestym w historii bezpośrednich starć obu drużyn. Dotychczas nieco lepiej prezentowała się Cracovia, która wygrała dwanaście razy przy jedenastu zwycięstwach Wisły. Podziałem punktów kończyło się sześć spotkań. Ostatni mecz miał miejsce w maju 2023 roku. Cracovia pokonała wtedy Wisłę 3:0. Relacja live i wynik na żywo meczu Wisła Płock - Cracovia na Polsatsport.pl. Początek o godzinie 17:00. JZ, Polsat Sport"
Sport,Puchar Polski: GKS Katowice - Jagiellonia Białystok. Relacja live i wynik na żywo,https://www.polsatsport.pl/wiadomosc/2025-12-04/puchar-polski-gks-katowice-jagiellonia-bialystok-relacja-live-i-wynik-na-zywo/,"Thu, 04 Dec 2025 14:00:00 +0100","W rywalizacji w 1/8 finału bierze udział 16 zespołów - 10 z PKO BP Ekstraklasy, 3 z Betclic 1 Ligi, jeden z II ligi i dwa z III ligi. ZOBACZ TAKŻE: Zbigniew Boniek przekazał brutalną prawdę. ""W ogóle nie istniejemy!"" Zwycięzcy rywalizacji w ośmiu parach awansują do ćwierćfinału. Triumfator Pucharu Polski otrzyma pięć milionów złotych. Co istotne, wygranie trofeum oznacza również awans do eliminacji Ligi Europy. Finał zostanie rozegrany 2 maja 2026 na PGE Narodowym w Warszawie. Relacja live i wynik na żywo meczu GKS Katowice - Jagiellonia Białystok na Polsatsport.pl. Początek o godzinie 17:00. Polsat Sport"
Sport,"Afera na PŚ w Wiśle! Zwycięstwo, a potem... dyskwalifikacja",https://www.polsatsport.pl/wiadomosc/2025-12-04/afera-na-ps-w-wisle-zwyciestwo-a-potem-dyskwalifikacja-poszlo-o-100-gramow/,"Thu, 04 Dec 2025 13:58:00 +0100","Słowenka, która jest siostrą Petera, Domena i Cene Prevców, uzyskała odległość 119 m, czym zapewniła sobie zwycięstwo w kwalifikacjach. Z dobrego wyniku długo się jednak nie cieszyła. Zaledwie kilka minut po zakończeniu rywalizacji komisarz zawodów poinformował, że 20-latka została zdyskwalifikowana. ZOBACZ TAKŻE: Dramat 25-letniego skoczka! Trzeci raz zerwał więzadło Powodem unieważnienia wyniku zwyciężczyni Kryształowej Kuli za zeszły sezon okazały się nieprzepisowe narty. Według nieoficjalnych informacji były one... o 100 gramów za lekkie. ""Nową"" zwyciężczynią"" została zatem Anna Odine Stroem (116.5 m), drugie miejsce przypadło Nozomi Maruyamie (117 m) a podium uzupełniła Lisa Eder (116 m). Do czwartkowego konkursu zakwalifikowały się dwie Polki: Anna Twardosz (108,5 m) i Pola Bełtowska (107,5 m). W Wiśle odbędzie się również rywalizacja panów. Na 6 i 7 grudnia zaplanowano konkursy indywidualne. KP, Polsat Sport"
Sport,LM piłkarzy ręcznych: Orlen Wisła Płock - GOG. Relacja live i wynik na żywo,https://www.polsatsport.pl/wiadomosc/2025-12-04/lm-pilkarzy-recznych-orlen-wisla-plock-gog-relacja-live-i-wynik-na-zywo/,"Thu, 04 Dec 2025 13:45:00 +0100","W czwartek Orlen Wisła rozegra ostatni mecz Ligi Mistrzów w tym roku. Przeciwnikiem płocczan będzie wicemistrz Danii – GOG. - Podchodzimy do tego spotkania tak, jak do finału. To dla nas niezwykle ważny mecz, w którym każdy detal może zadecydować o wyniku – powiedział trener „nafciarzy” Xavi Sabate. ZOBACZ TAKŻE: Emocje do samego końca! Orlen Wisła Płock ponownie lepsza od PSG Orlen Wisła rozgrywa swój najlepszy sezon w fazie grupowej Ligi Mistrzów. Po 9. kolejkach płocczanie zajmują 3. miejsce w tabeli grupy B. Na swoim koncie mają sześć zwycięstw i trzy porażki. Wygrali: dwukrotnie z PSG, na wyjeździe z Pickiem Szeged i GOG oraz z HC Zagrzeb i Eurofarm Pelister. Drużyna Xavi Sabate przegrała dwukrotnie z Barceloną i z SC Magdeburg na wyjeździe. O ile obie porażki z Barceloną były dotkliwe, o tyle z Magdeburgiem płocki zespół przegrał tylko jedną bramką 26:27. Bardzo ważne zwycięstwo Orlen Wisła odniosła w pierwszym spotkaniu z GOG. Na wyjeździe, w historii pojedynków obydwu drużyn, płocczanie wygrali dopiero pierwszy raz. W 8. kolejce pokonali rywali 30:28. Czwartkowy mecz będzie ostatnim w tym roku. Orlen Wisła wygrała starcie na wyjeździe, ale to wcale nie znaczy, że teraz będzie faworytem. Trzeba przypomnieć, że GOG to jeden z najbardziej utytułowanych klubów w Danii, mający na koncie aż 9 mistrzostw kraju i 12 triumfów w Pucharze Danii. Zespół prowadzi Kasper Christensen, który ma w składzie przede wszystkim piłkarzy ręcznych ze Skandynawii. Większość z nich to młodzi zawodnicy, dopiero rozpoczynający karierę. GOG rozgrywa swój dwunasty sezon w Lidze Mistrzów. W tym czasie dwukrotnie drużyna dotarła do fazy play off, a historyczny wynik – ćwierćfinał, osiągnęła w sezonie 2022/23. W tym sezonie GOG walczy o wyjście z grupy, po dziewięciu kolejkach zajmuje 6. miejsce w grupie B. W dziewięciu meczach podopieczni Kaspera Christensena zgromadzili 6 punktów. Wygrali z: HC Eurofarm Pelister (31:28), HC Zagreb (36:31), Paris Saint-Germain Handball (36:34), przegrali z: Barceloną (32:37; 28:41), OTP Bank – PICK Szeged (31:36), SC Magdeburg (30:39), Paris Saint-Germain Handball (28:31) i z Orlen Wisłą. Zalety drużyny rywali doskonale zna trener Orlen Wisły Xavi Sabate. - Podchodzimy do tego spotkania tak, jak do finału. To dla nas niezwykle ważny mecz, w którym każdy detal może zadecydować o wyniku. Drużyna jest w pełni skoncentrowana i gotowa, ale wiemy, jak ogromne znaczenie ma wsparcie z trybun. Liczymy na pełną halę i niesamowitą energię naszych kibiców. Siedem bramek rzucił drużynie GOG w meczu na wyjeździe 8. kolejki Gergo Fazekas, który poprowadził drużynę do zwycięstwa. - To będzie nasz ostatni mecz Ligi Mistrzów przed świętami Bożego Narodzenia, dlatego chcielibyśmy wejść w ten okres w dobrych nastrojach. Doskonale wiemy, że GOG to bardzo mocny zespół, pełen młodych i utalentowanych zawodników, prezentujących świetną piłkę ręczną – powiedział węgierski rozgrywający. Relacja live i wynik na żywo meczu Orlen Wisła Płock - GOG na Polsatsport.pl od 18:45. Polsat Sport, PAP"
Sport,Polska tenisistka w półfinale! Nie do zatrzymania,https://www.polsatsport.pl/wiadomosc/2025-12-04/polska-tenisistka-w-polfinale-nie-do-zatrzymania/,"Thu, 04 Dec 2025 13:37:00 +0100","Martyna Kubka znakomicie radzi sobie w turnieju rangi ITF W50 w Selva Gardena. Polka wcześniej wygrała ze swoją rodaczką Urszulą Radwańską i 218. w rankingu WTA Czeszką Barborą Palicovą, a w ćwierćfinale mierzyła się z reprezentantką gospodarzy Samirą De Stefano. ZOBACZ TAKŻE: Rosjanka zmienia obywatelstwo. Kiedyś wywołała skandal Kubka nie mogła wymarzyć sobie lepszego początku spotkania. Po kilku chwilach prowadziła już 3:0 z jednym przełamaniem. Polka kontrolowała przebieg wydarzeń w dalszych fragmentach premierowej partii, którą zwyciężyła 6:3. Drugą odsłonę zmagań lepiej otworzyła Włoszka. Odebrała serwis Kubce i odjechała na 3:0. Polka zdołała zanotować rebreaka (2:3), jednak w kolejnym gemie ponownie straciła podanie (2:4). De Stefano utrzymała korzystny wynik do końca i wyrównała stan całego meczu. W decydującym akcie starcia znów na tablicy widniał rezultat 3:0. Tym razem odskoczyła Kubka. Zawodniczka urodzona w Zielonej Górze nie dała wyrwać sobie przewagi i triumfowała 6:3, meldując się w najlepszej czwórce włoskiej imprezy. Polka nie wie jeszcze, z kim powalczy o awans do wielkiego finału. Jej rywalką będzie rozstawiona z ""7"" Brytyjka Mingge Xu. Martyna Kubka - Samira De Stefano 6:3, 3:6, 6:3"
Sport,"Polak zdziwiony rekordem życiowym. ""Nie spodziewałem się""",https://www.polsatsport.pl/wiadomosc/2025-12-04/polak-zdziwiony-rekordem-zyciowym-nie-spodziewalem-sie/,"Thu, 04 Dec 2025 13:29:00 +0100","Rywalizacja na 100 m st. motylkowym to drugi start Michała Chmielewskiego w Lublinie. Wcześniej wziął udział w wyścigu na dystansie o połowę krótszym, ale uzyskał 23. wynik i nie awansował do półfinału. ZOBACZ TAKŻE: Jest medal! Kolejne podium Polaków na ME Jego rezultat w czwartkowych eliminacjach był drugim najlepszym, przegrał tylko z Francuzem Maxime’em Groussetem. Czas 49,61 to rekord życiowy Polaka, o 0,43 s gorszy od rekordu kraju Marcina Cieślaka z 2020 roku. - Jestem bardzo zadowolony. Nie spodziewałem się takiego wyniku. Basen jest bardzo szybki. Zawsze był, a teraz tylko więcej osób może to zobaczyć – powiedział Michał Chmielewski. 21-letni pływak wraz z bratem bliźniakiem Krzysztofem studiuje i trenuje na co dzień na Uniwersytecie Południowej Kalifornii w USA. Przyzwyczajony do międzynarodowej rywalizacji, po raz pierwszy startuje w dużej imprezie w Polsce. - Doping na pewno niesie, szczególnie, że na trybunach są rodzice, koledzy, znajomi. Presja jest zawsze, ale nie skupiam się na tym. Nie spodziewałem się, że z tak dobrym wynikiem awansuję do półfinału. Byłem zdziwiony, że tak szybko popłynąłem, więc tym bardziej się cieszę – zaznaczył zawodnik. W wieczornym półfinale o godz. 20:43 popłynie również Ksawery Masiuk, któremu 50,21 dało piąte miejsce w eliminacjach. Szósty - 50,27 - był Adrian Jaśkiewicz, jednak ze względu na limit zawodników z jednego kraju, którzy mogą zakwalifikować się do półfinału, nie załapał się on do wieczornego wyścigu. Znakomicie w porannych eliminacjach popłynęła sztafeta 4x50 st. dowolnym. Czasem 1.29,27 Polacy byli najlepsi w stawce i pobili rekord kraju. Finał z ich udziałem zaplanowano na godz. 20:57. Wcześniej zaplanowano m.in. półfinał 100 m st. grzbietowym, do którego awansował Aleksander Styś - 51,28, co dało mu 16. miejsce. Odpadł 20. Aleksander Sienkiewicz – 51,72. Wśród kobiet w tej samej konkurencji w półfinale popłynie Adela Piskorska. Zawodniczka AZS UMCS Lublin była 12. w eliminacjach - 58,91. Do półfinału na 100 m st. motylkowym nie zdołała awansować Julia Maik. Rezultat 59,41 dał jej 20. lokatę. Dawid Wiekiera nie przeszedł natomiast eliminacji na 200 m st. klasycznym; zajął 23. miejsce czasem 2.06,99. W eliminacjach na 800 m st. dowolnym odpadła Klaudia Tarasiewicz. Czas 8.31,58 dał jej 14. miejsce. Wieczorem w finale popłynie m.in. Kamil Sieradzki na 200 m st. dowolnym. Start zaplanowano na godz. 20:27. KP, PAP"
Sport,Nie żyje legendarny działacz siatkarski. Był sędzią oraz wiceprezesem PZPS,https://www.polsatsport.pl/wiadomosc/2025-12-04/nie-zyje-legendarny-dzialacz-siatkarski-byl-sedzia-oraz-wiceprezesem-pzps/,"Thu, 04 Dec 2025 13:12:00 +0100","Życiorys Stanisława Litwina jest niesamowicie bogaty i nie chodzi tylko o siatkówkę. Był pułkownikiem Wojska Polskiego oraz absolwentem, a następnie wykładowcą i szefem Wydziału Planowania Szkolenia i Oddziału Szkolenia Wyższej Szkoły Oficerskiej Wojsk Chemicznych w Krakowie. Do tego był zastępcą szefa Wojewódzkiego Inspektoratu Obrony Cywilnej w Krakowie. Za swoje zasługi został odznaczony orderem Odrodzenia Polski Polonia Restituta. Jego wielką pasją był sport, a z racji doskonałych warunków fizycznych, postawił na siatkówkę. Był zawodnikiem Stali Mielec oraz WKS Wawel Kraków, z którym w 1964 roku zajął czwarte miejsce w najwyższej klasie rozgrywkowej. ZOBACZ TAKŻE: Nie żyje legenda angielskiego giganta. Reprezentował klub przez 13 lat Po zakończonej karierze podjął się pracy szkoleniowej. Ukończył studia na Akademii Wychowania Fizycznego w Warszawie oraz studia podyplomowe na Wydziale Trenerskim AWF w Krakowie. W kolejnych latach poświęcił się roli działacza, będąc m.in. wiceprezesem PZPS. Był także sędzią i komisarzem PLS. Stanisław Litwin zmarł 3 grudnia po ciężkiej chorobie. Polsat Sport"
Sport,Ogień olimpijski wystartował! Igrzyska coraz bliżej,https://www.polsatsport.pl/wiadomosc/2025-12-04/ogien-olimpijski-wystartowal-igrzyska-coraz-blizej/,"Thu, 04 Dec 2025 12:55:00 +0100","Z powodu prognozowanego ulewnego deszczu na w całości marmurowej arenie odbyła się jedynie część oficjalna, z udziałem niewielkiej liczby widzów. Planowany program artystyczny został odwołany i zaprezentowany na filmie, który nagrano podczas próby generalnej. ZOBACZ TAKŻE: Właśnie ogłosili o Giannellim! Specjalna rola na igrzyskach, wielkie wyróżnienie Jedną z ostatnich uczestniczek sztafety w Grecji była włoska tenisistka o polskich korzenia Jasmine Paolini. Pod koniec uroczystości greccy gospodarze przekazali pochodnię z ogniem prezesowi komitetu organizacyjnego igrzysk Mediolan-Cortina Giovanniemu Malago. - To magiczny moment dla nas wszystkich, gdyż przygotowujemy się do powrotu tego świętego ognia na włoską ziemię po raz pierwszy od 20 lat. To wielki zaszczyt, którego dopełnieniem jest ten piękny, historyczny obiekt – powiedział Malago. Jak dodał, Włochy są dumne ze swojego dziedzictwa olimpijskiego, ale teraz są też gotowe napisać kolejny rozdział w historii igrzysk. - Dzięki m.in. tętniącemu życiem włoskiemu duchowi chcemy jednoczyć nie tylko nasz kraj, ale i świat, a także wspólnie celebrować cenione wartości olimpijskie, jak: doskonałość, przyjaźń i szacunek - zaznaczył. Tradycyjne zapalenie w Olimpii, kolebce starożytnych igrzysk, ognia zainaugurowało olimpijską sztafetę. Na terenie Grecji jej uczestnicy pokonali 2200 km. Teraz ogień zostanie przetransportowany na Półwysep Apeniński i w sobotę wyruszy z historycznego Stadio dei Marmi na Foro Italico w Rzymie w liczącą 12 tys. kilometrów podróż, odwiedzając wszystkie 110 włoskich prowincji. - To będzie niesamowita 63-dniowa podróż - zapewnił Malago. Niesiony przez 10 tys. osób ogień przemierzy Italię z północy na południe i ze wschodu na zachód przez 63 dni, zahaczając o tak kultowe miejsca jak Siena, Pompeje czy Wenecja. 26 stycznia sztafeta pojawi się w Cortinie d’Ampezzo, a 6 lutego dotrze do Mediolanu, gdzie na stadionie San Siro od olimpijskiej pochodni zostanie zapalony znicz podczas ceremonii otwarcia zimowych igrzysk. Znicz po raz pierwszy pojawił się na igrzyskach w erze nowożytnej w Amsterdamie w 1928 roku. Sztafetę olimpijską zainaugurowano z kolei w 1936 roku w Berlinie. Wtedy udział w niej wzięło ponad 3300 osób, a trasa liczyła 3190 kilometrów. KP, PAP"
Sport,"Niefortunny termin finału Pucharu Polski? ""Grajmy wtedy ligę""",https://www.polsatsport.pl/wiadomosc/2025-12-04/niefortunny-termin-final-pucharu-polski-grajmy-wtedy-lige/,"Thu, 04 Dec 2025 12:34:00 +0100","To już wieloletnia tradycja, że finał Pucharu Polski odbywa się na PGE Narodowym, a jego data to 2 maja. Majówkowy długi weekend sprzyja niewątpliwie kibicom, którzy mają wtedy okres wolny od pracy, szkoły oraz innych obowiązków. Można wówczas skupić się na dopingowaniu swojej drużynie w walce o prestiżowe trofeum. A czasami do pokonania są setki kilometrów, aby dotrzeć do stolicy. Co jednak z perspektywy innych klubów, które w tym samym czasie mogą jedynie przyglądać się dwóm finalistom? Nie brakuje opinii, że 2 maja nie jest najlepszym terminem w kontekście rozgrywek ligowych, które wtedy muszą pauzować. - Wszystko się dostosowane pod finał Pucharu Polski. Nawet kibice tych drużyn, które wcześniej odpadły krzyczą ""wolna majówka, wolna majówka"". To odcisnęło piętno w naszym futbolu. Trudno będzie to zreformować i zmienić datę, żebyśmy grali nagle 26 maja, bo to będzie lepsze. (…) Często uciekam do powiedzenia, że lepsze jest wrogiem dobrego i pytanie, czy jak nie zaczęlibyśmy przy tym kombinować, to nie straci to uroku tej rangi, którą zbudowaliśmy przez ostatnich kilkanaście lat - zastanawia się Paweł Gołaszewski, dziennikarz tygodnika ""Piłka Nożna"". ZOBACZ TAKŻE: PZPN podjął decyzję. Chodzi o ćwierćfinał PP Zdaniem prowadzącego Bożydara Iwanowa, finał Pucharu Polski mógłby być rozgrywany po zakończeniu sezonu w PKO BP Ekstraklasie, natomiast w długi weekend majowy należałoby rozgrywać kolejkę ligową. - Grajmy wtedy ligę, bo część zespołów nie gra. Bardzo często kolejka ligowa musi być wtedy przełożona. Tracisz kilka dni, żeby przy fajnej pogodzie i dobrych boiskach rozgrywać mecze, bo jest finał Pucharu Polski. Pomijam fakt, że czasami triumf albo porażka w Pucharze Polski wpływa też na ostatnie mecze Ekstraklasy. To może zmienić twoją sytuację - przyznał. Twoja przeglądarka nie wspiera odtwarzacza wideo... Fragment dyskusji w załączonym materiale wideo. Polsat Sport"
Sport,Nie żyje legenda angielskiego giganta. Reprezentował klub przez 13 lat,https://www.polsatsport.pl/wiadomosc/2025-12-04/nie-zyje-legenda-angielskiego-giganta-reprezentowal-klub-przez-13-lat/,"Thu, 04 Dec 2025 12:17:00 +0100","W środę 3 grudnia na stronie internetowej londyńskiego zespołu pojawił się komunikat, który wywołał ogromne poruszenie wśród kibiców Chelsea. ""Z ogromnym smutkiem Chelsea FC informuje o wczorajszej śmierci Marvina Hintona, obrońcy i zdobywcy trofeów dla klubu w latach 60. i 70. Miał 85 lat"" - można przeczytać. Hinton występował w ekipie ""The Blues"" od 1963 aż do 1976. W sumie w klubie ze stolicy Anglii rozegrał 344 spotkania, zdobywając w tym czasie trzy trofea: Puchar Ligi (1965), Puchar Anglii (1970) oraz Puchar Zdobywców Pucharów (1971). ""Wszechstronna jakość Hintona jako piłkarza sprzyjała jego grze na każdej pozycji w obronie. Lewy obrońca, środkowy obrońca i libero to wszystkie pozycje, na których grał najlepiej. To dzięki jego umiejętności kontrolowania piłki i wyprowadzania jej do przodu. To był kulturalny styl, niezgodny z tamtą epoką, ale taki, który dziś nie odstawałby od standardów. W obronie Hinton dobrze czytał grę i przewidywał, gdzie kryje się niebezpieczeństwo"" - podsumowano styl gry Hintona w komunikacie Chelsea. Obrońca po odejściu z Chelsea w 1976 roku występował jeszcze w zespole Barnet. Była to jego ostatnia drużyna w zawodowej karierze. AA, Polsat Sport"
Sport,Rosjanka zmienia obywatelstwo. Kiedyś wywołała skandal,https://www.polsatsport.pl/wiadomosc/2025-12-04/rosjanka-zmienia-obywatelstwo-kiedys-wywolala-skandal/,"Thu, 04 Dec 2025 11:33:00 +0100","Od czasu inwazji Rosji na Ukrainę związki sportowe wykluczają rosyjskich sportowców z rywalizacji. Z tego powodu sportowcy z tego kraju zmieniają barwy, by móc rywalizować na pełnoprawnych zasadach. ZOBACZ TAKŻE: Był czwartą rakietą świata. Teraz przekazał smutne wieści. ""Nie jestem gotowy"" Tym razem na ten ruch zdecydowała się Anastasia Potapova. 24-latka za pośrednictwem mediów społecznościowych ogłosiła, że od przyszłego sezonu będzie rywalizować w barwach Austrii: ""Austria to miejsce, które kocham, gdzie jestem ciepło witana i czuję się jak w domu. Naprawdę podoba mi się Wiedeń i nie mogę się doczekać, aż to miasto stanie się moim drugim domem. W związku z tym z dumą ogłaszam, że od 2026 roku będę reprezentować moją przybraną ojczyznę, Austrię, w mojej zawodowej karierze tenisowej"". Decyzja nowej reprezentantki Austrii jest z jednej strony zaskakująca, gdyż jest ona jedną z najbardziej kojarzonych z rosyjskim reżimem sportowców. Kilka lat temu, podczas turnieju w Indian Wells wyszła na kort w koszulce Spartaka Moskwa - piłkarskiego klubu, którego sympatykiem jest Władimir Putin. Jej gest został odebrany jako prowokacja. Tenisistka potrafiła też wyganiać kibiców odzianych w ukraińskie barwy z trybun kortu. Anastasia Potapova zajmuje aktualnie 51. miejsce w rankingu WTA. JZ, Polsat Sport"
Sport,Świątek w czołówce sportsmanek. Chodzi o zarobki,https://www.polsatsport.pl/iga-swiatek/2025-12-04/swiatek-w-czolowce-sportsmanek-chodzi-o-zarobki/,"Thu, 04 Dec 2025 11:13:00 +0100","Świątek, która w tym roku wygrała historyczny Wimbledon, zarobiła na korcie ponad dziesięć milionów dolarów. Pod tym względem lepsza od niej była tylko Aryna Sabalenka z piętnastoma milionami. W rankingu Sportico uwzględniono również wpływy z reklam i od sponsorów, co w przypadku Świątek daje zawrotną sumę trzynastu milionów dolarów! A to oznacza, że wiceliderka rankingu WTA w całym 2025 roku zarobiła w sumie 23 miliony dolarów, czyli ponad 80 milionów złotych! To czyni 24-latkę trzecią najlepiej zarabiającą w kobiecym sporcie na świecie. Przed nią znajdują się tylko Sabalenka, która na korcie zgromadziła tyle samo, co za kontrakty reklamowe, czyli po piętnaście milionów. Co ciekawe, liderką rankingu jest Coco Gauff. ZOBACZ TAKŻE: Gwiazda tenisa ostro odpowiada na słowa Świątek! Zarzuciła jej... marudzenie? Amerykanka na korcie zarobiła mniej od Sabalenki i Świątek, bo ""tylko"" osiem milionów dolarów, ale jej wpływy z reklam i od sponsorów są nieporównywalnie wyższe niż Białorusinki oraz Polki. Mowa bowiem o kwocie 23 milionów dolarów! To sprawia, że trzecia ""rakieta"" świata zarobiła łącznie 31 milionów w mijających dwunastu miesiącach. W czołówce zestawienia widnieje aż dziesięć nazwisk tenisistek. To m.in. Zheng Qinwen, Madison Keys, Elena Rybakina i Naomi Osaka. Na czwartym miejscu znajduje się narciarka Eileen Gu, której ten rok przyniósł zysk podobny do Świątek, czyli 23 milionów, ale wyłącznie za umowy sponsorskie! Na dalszych lokatach znajdują się koszykarka Caitlin Clark, golfistka Nelly Korda oraz gimnastyczka Simone Biles. Polsat Sport"
Sport,Puchar Polski: Chojniczanka Chojnice - Korona Kielce. Relacja live i wynik na żywo,https://www.polsatsport.pl/wiadomosc/2025-12-04/puchar-polski-chojniczanka-chojnice-korona-kielce-relacja-live-i-wynik-na-zywo/,"Thu, 04 Dec 2025 11:00:00 +0100","W rywalizacji w 1/8 finału bierze udział 16 zespołów - 10 z PKO BP Ekstraklasy, 3 z Betclic 1 Ligi, jeden z II ligi i dwa z III ligi. ZOBACZ TAKŻE: Wstydliwa statystyka Lewandowskiego. Kiedyś to było nie do pomyślenia Zwycięzcy rywalizacji w ośmiu parach awansują do ćwierćfinału. Triumfator Pucharu Polski otrzyma pięć milionów złotych. Co istotne, wygranie trofeum oznacza również awans do eliminacji Ligi Europy. Finał zostanie rozegrany 2 maja 2026 na PGE Narodowym w Warszawie. Relacja live i wynik na żywo meczu Chojniczanka Chojnice - Korona Kielce na Polsatsport.pl. Początek o godzinie 14:00. Polsat Sport"
Sport,Tak wygląda sytuacja Polek na MŚ! Co za walka do samego końca,https://przegladsportowy.onet.pl/pilka-reczna/mistrzostwa-swiata-pilkarek-recznych/tak-wyglada-sytuacja-polek-na-ms-co-za-walka-do-samego-konca/nh099kc,2025-12-04T20:58:24.000Z,"Polki na start fazy zasadniczej mistrzostw świata w piłce ręcznej, po meczu pełnym zwrotów akcji zwyciężyły z Argentyną. Bohaterką naszej reprezentacji okazała się Adrianna Płaczek, która zatrzymała wiele groźnych akcji rywalek. Tym samym nasze szczypiornistki mają na koncie aktualnie 4 pkt — dwa, z którymi przeszły przez rundę wstępną (za triumf z Tunezją) i dwa po czwartkowym zwycięstwie. Dalszy ciąg materiału pod wideo To daje im trzecie miejsce w grupie — za Francją i Holandią. Niestety, zarówno Trójkolorowe, jak i Pomarańczowe, również wygrały swoje spotkania i przewodzą stawce z maksymalnym dorobkiem — 6 ""oczek"". Obrończynie tytułu pokonały 29:17 Austrię, a współgospodynie tegorocznego czempionatu nie dały żadnych szans Tunezyjkom, gromiąc je 39:21. Za Polską plasuje się Austria (2 pkt), a z zerem na koncie tabelę zamykają Tunezyjki i Argentynki. Oto zasady awansu. W ćwierćfinale zagrają po dwie drużyny z każdej grupy Przypomnijmy, że do mistrzostwa przystąpiły 32 drużyny podzielone na osiem grup. Do rundy zasadniczej awansowały po trzy zespoły z każdej z grup. Te z polskiej (F) połączyły się z drużynami z grupy E (Holandia, Austria, Argentyna). Następne spotkanie Polki rozegrają w sobotę, kiedy to zmierzą się z Holandią. W poniedziałek czeka je natomiast potyczka z Austrią. Do ćwierćfinału awansują dwie najlepsze ekipy z grupy. Finał i mecz o trzecie miejsce zaplanowano na 14 grudnia."
Sport,Oto co Hiszpanie piszą o Annie Lewandowskiej,https://przegladsportowy.onet.pl/ofsajd/oto-co-hiszpanie-pisza-o-annie-lewandowskiej/349vlb9,2025-12-04T20:57:58.000Z,"Anna Lewandowska od wielu lat spełnia się jako bizneswoman. Trenerka personalna prowadzi kilka firm w Polsce, a rok temu wystartowała również z projektem w Hiszpanii. W centrum Barcelony otworzyła multibutikowe studio treningowe. Dalszy ciąg materiału pod wideo Ostatnio Anna Lewandowska była gwiazdą wydarzenia, które zorganizowano w jednej z barcelońskich restauracji. Na miejscu spotkało się ok. 20 przedsiębiorczyń z różnych branż. Panie podzieliły się swoimi doświadczeniami. Anna Lewandowska gwiazdą spotkania w Hiszpanii. Oto co powiedziała innym kobietom ""Mundo Deportivo"" wymienia projekty Anny Lewandowskiej, a jej Edan Studio nazywa ""spektakularnym centrum fitness, które odniosło ogromny sukces w mieście"". ""Zawsze zdawałam sobie sprawę, że wiele osób zna mnie ze względu na moją relację z Robertem i akceptuję to naturalnie. Ale moja podróż nie zaczyna się w tym miejscu. Przede wszystkim jestem sportowcem: byłam mistrzynią kraju i świata w karate, a wszystko, co osiągnęłam, wynika z mojej dyscypliny, charakteru i zdolności do ciężkiej pracy"" — mówiła na spotkaniu Anna Lewandowska, cytowana przez ""Mundo Deportivo"". ""To samo dotyczy przedsiębiorczości: nie chodzi o to, skąd pochodzisz, ale o umiejętności, które rozwijasz i siłę, którą budujesz. Edan Studios to początek globalnego projektu. Wiem, że otwarcie [tego] najpierw w Polsce byłoby najłatwiejszą drogą, ale wolę trudniejszą: udowodnić sobie, że mogę się rozwijać w wymagających i konkurencyjnych miastach, zanim przeniosę koncepcję do mojego kraju. Wytrwałość, wysiłek i odwaga pozostają moją siłą napędową"" — podkreślała polska WAG."
Sport,13 punktów Mateusza Ponitki w Pucharze Europy. I wielka sensacja,https://przegladsportowy.onet.pl/koszykowka/13-punktow-mateusza-ponitki-w-pucharze-europy-i-wielka-sensacja/p4l06g9,2025-12-04T20:31:25.000Z,"Ponitka, również kapitan drużyny tureckiej, przebywał na parkiecie 24 minuty i oprócz 13 punktów miał trzy zbiórki, dwie asysty i przechwyt. Był aż osiem razy faulowany i trafił 9 z 13 przyznanych mu rzutów wolnych oraz dwa z czterech za dwa punkty. Jego wszystkie statystyki złożyły się na drugi w drużynie wskaźnik efektywności — 18. Najwyższy (24) miał Koprivica — 13 pkt i siedem zbiórek. Litwini trafili aż 18 razy zza linii 6,75 m przy pięćdziesięcioprocentowej skuteczności. Gospodarze mieli osiem rzutów trzypunktowych. Po trzech kwartach Neptunas prowadził aż 83:54. To druga z rzędu i trzecia w sezonie porażka klubu Ponitki, który z bilansem 6-3 będzie zajmował na półmetku rywalizacji trzecie miejsce w gr. A. W minionym sezonie Bahcesehir z Ponitką był najlepszym zespołem grupy A po sezonie zasadniczym, ale w półfinale uległ Dreamland Gran Canaria 1-2. Jest to 24. edycja PE (wcześniej Puchar ULEB w latach 2002-2008). Zwycięzca finału (do dwóch zwycięstw) otrzyma prawo startu w Eurolidze koszykarzy 2026/27. Źródło informacji: Polska Agencja Prasowa"
Sport,Trener Jagiellonii się wściekł. Oto co się stało po sensacyjnej porażce w PP,https://przegladsportowy.onet.pl/pilka-nozna/puchar-polski/trener-jagiellonii-sie-wsciekl-oto-co-sie-stalo-po-sensacyjnej-porazce-w-pp/0y9g07g,2025-12-04T20:26:05.000Z,"— Nie zrealizujemy założonego celu, jakim było granie we wszystkich możliwych rozgrywkach na wiosnę. Musimy to zaakceptować, w tej chwili nie jest to łatwe. Nie analizuję meczu teraz w żaden sposób. Powiedziałem zawodnikom w szatni, że jestem zły — dodał. W końcówce spotkania kontuzji nabawił się Oskar Pietuszewski i — przy pomocy masażystów — opuścił boisko. — Nie wiem jeszcze nic na temat jego stanu zdrowia, badania trwają — powiedział Siemieniec. Trener GKS Rafał Górak powiedział: zagraliśmy mecz z bardzo wymagającym rywalem, który od 60. minuty grał już w ""topskładzie"" i to było czuć. Mój zespół był zdyscyplinowany, dobrze zagrał w defensywie. Jagiellonia stworzyła sytuacje, ale potrafiliśmy jej odpowiedzieć. Myślę, że zobaczyliśmy bardzo dynamiczne, fajne do oglądania spotkanie. Zaznaczył, że jego zawodnicy — zgodnie z założeniami — starali się grać pressingiem, utrudniając rywalom wyprowadzanie piłki. — Gdybyśmy pozwolili Jagiellonii grać na jej zasadach, to byśmy nie dalibyśmy rady wygrać — wyjaśnił. Podziękował kibicom za doping w trakcie kończącego się roku. — Od pewnego czasu gramy bardzo solidnie, jesteśmy powtarzalni i to mnie bardzo cieszy. Chciałbym ""wycisnąć"" z tej drużyny jeszcze więcej. Dotychczas nie miałem ""ręki"" do rozgrywek pucharowych, zawsze zastanawiałem się, gdzie jest to we mnie, że nie potrafimy zrobić tego kroku dalej. Teraz zagramy w PP wiosną, a na tym szczeblu rozgrywkowym dawno nas nie było. Emocje w końcówce były ogromne, mamy poczucie dobrze wykonanej roboty. Takie momenty dają pewność, że idziemy w dobrym kierunku — zaznaczył. W niedzielę GKS zagra na wyjeździe ekstraklasowy mecz z Rakowem Częstochowa. — Czasu na regenerację nie mamy zbyt wiele. To bardzo ważne spotkanie, punkty w lidze są nam bardzo potrzebne. To ważne, że w ekstraklasie wypracowaliśmy swój styl gry — ocenił. Nie chciał wyjawić, na kogo chciałby trafić w ćwierćfinale. — Postanowiłem w pewnym momencie swojego życia nie planować, a doświadczać. Zrobię wszystko, żebyśmy grali dalej — stwierdził. Mecz, z racji przypadającej w czwartek Barbórki, był dedykowany górnikom. Przed spotkaniem i w przerwie przygrywała kibicom górnicza orkiestra dęta, a piłkarzy obu drużyny wyprowadziła eskorta złożona z ubranych w galowe mundury byłych i obecnych pracowników kopalń. Katowiczanie objęli prowadzenie po błędzie bramkarza rywali Miłosza Piekutowskiego, który stracił piłkę we własnym polu karnym. Trener gości przy stanie 2:0 dokonał pięciu zmian, wpuścił na boisko ""wszystko, co miał"". Jagiellonia zamknęła katowiczan przed ich bramką, zdobyła kontaktowego gola z rzutu karnego, ale kontra gospodarzy w doliczonym czasie ""zamknęła"" spotkanie. Obie drużyny miały się 23 listopada zmierzyć w Białymstoku w meczu ekstraklasy, który został przełożony, z racji złego stanu boiska zasypanego śniegiem. Źródło informacji: Polska Agencja Prasowa"
Sport,"Szokujące słowa polskiego skoczka. Otrzymuje groźby. ""Zaszło za daleko""",https://przegladsportowy.onet.pl/sporty-zimowe/skoki-narciarskie/szokujace-slowa-polskiego-skoczka-otrzymuje-grozby-zaszlo-za-daleko/b6dzpxl,2025-12-04T20:17:06.000Z,"31-latek dla sporej części kibiców stał się wygodnym celem frustracji związanej z kryzysem polskich skoków narciarskich. W internecie obrywa mu się niemal za każdy słabszy występ, a fala krytyki nie słabnie. Początkiem tej niechęci były słowa, które Zniszczoł wypowiedział pod koniec poprzedniego sezonu. Dalszy ciąg materiału pod wideo Przypomnijmy, że skoczek przyznał wtedy, że cieszy się z odejścia Thomasa Thurnbichlera. Kibicom szczególnie mocno zapadły w pamięć deklaracje o tym, że wraz ze zmianą trenera do kadry wróci ""dobra atmosfera"", co przełoży się na bardzo dobre wyniki. Niestety, jak pokazuje początek nowego sezonu, już pod wodzą Macieja Maciusiaka, efektów nie widać. Po ubiegłotygodniowym konkursie w Ruce nasz reprezentant został zapytany przez TVP Sport czy zdaje sobie sprawę z tego, co dzieje się w sieci, gdzie kibice nie szczędzą mu krytyki. Zniszczoł przyznał, że nie czyta komentarzy, ale... ""zaprasza fanów na skocznię"". Aleksander Zniszczoł dostaje groźby. ""Za daleko"" Jego słowa jeszcze mocniej podburzyły internautów. W rozmowie ze Skijumping.pl 31-latek tłumaczył, że to pytanie go zaskoczyło i po prostu chciał zakończyć rozmowę. ""Zapraszam na skocznię, czyli przyjdźcie, pooglądajcie, zobaczcie, jakie są warunki, kupcie bilety na zawody. Przez to, że opinia publiczna, jest skierowana krytycznie wobec mnie, to moje słowa są inaczej odebrane. Nie rozumiem tego"" — podkreślał, próbując przybliżyć, co miał na myśli. Jego wyjaśnienia na niewiele się jednak zdały. W rozmowie z Tomaszem Kalembą z Interii skoczek ujawnił, że sytuacja staje się coraz bardziej napięta. ""To bardzo denerwuje. Nawet ostatnio dostałem groźby w wiadomościach prywatnych w social mediach. I to są groźby karalne. To zaczyna zachodzić za daleko, choć staram się od tego odciąć. Pracuję z psychologiem, który pomaga mi w tym, bym mógł się skupić tylko na skokach. Nie jest to miłe, ale zaakceptowałem to"" — zdradził. Przed Zniszczołem i pozostałymi polskimi zawodnikami rywalizacja na skoczni im. Adama Małysza w Wiśle. W czwartek i piątek na obiekcie pojawią się skoczkinie, natomiast w piątek wieczorem przejmą go skoczkowie, którzy wystartują wówczas w kwalifikacjach. Na sobotę i niedzielę zaplanowano konkursy indywidualne."
Sport,"Rekord Polski, mamy medal! Co za wyczyn w ME, na to czekaliśmy",https://przegladsportowy.onet.pl/plywanie/rekord-polski-mamy-medal-co-za-wyczyn-w-me-na-to-czekalismy/yekqfvb,2025-12-04T20:13:16.000Z,"Systematyczne pobieranie treści, danych lub informacji z tej strony internetowej (web scraping), jak również eksploracja tekstu i danych (TDM) (w tym pobieranie i eksploracyjna analiza danych, indeksowanie stron internetowych, korzystanie z treści lub przeszukiwanie z pobieraniem baz danych), czy to przez roboty, web crawlers, oprogramowanie, narzędzia lub dowolną manualną lub zautomatyzowaną metodą, w celu tworzenia lub rozwoju oprogramowania, w tym m.in. szkolenia systemów uczenia maszynowego lub sztucznej inteligencji (AI), bez uprzedniej, wyraźnej zgody Ringier Axel Springer Polska sp. z o.o. (RASP) jest zabronione. Wyjątek stanowią sytuacje, w których treści, dane lub informacje są wykorzystywane w celu ułatwienia ich wyszukiwania przez wyszukiwarki internetowe."
Sport,"""Mamy cię już dość"". Wrze po zachowaniu polskiej gwiazdy",https://przegladsportowy.onet.pl/ofsajd/mamy-cie-juz-dosc-wrze-po-zachowaniu-polskiej-gwiazdy/gfc3mmv,2025-12-04T20:10:12.000Z,"Tomasz Fornal od niedawna jest zawodnikiem tureckiego zespołu Ziraat Bankasi Ankara. To pierwszy zagraniczny klub w karierze krakowianina. Kilka dni temu w rozmowie z dziennikarką TVP Sport Sarą Kalisz siatkarz wychwalał swojego nowego pracodawcę. Dalszy ciąg materiału pod wideo ""Pod względem infrastruktury, profesjonalizmu Ziraat Ankara to chyba najlepszy klub na świecie. Nie byłem jeszcze w Japonii, więc nie wiem, jak tam to akurat wygląda, ale wiem na pewno, że w Ankarze trudno się do czegokolwiek przyczepić. Mamy bookowane najlepsze loty klasą biznes. W hotelach mamy pokoje jedynki i duże łóżka. Choć lubię być z kimś w pokoju, to ta prywatność i fakt, że nie muszę się przejmować tym, o której druga osoba będzie chciała iść spać, to duży komfort. Klub jest na najwyższym poziomie. Wydaje mi się, że trudno by było jakiemuś polskiemu klubowi do niego dorównać"" — mówił. Tomasz Fornal ocenił też poziom ligi tureckiej. ""Jest zdecydowanie niższy niż w Polsce. Każda drużyna, do której jechało się w PlusLidze, mogła z tobą wygrać, jeśli wystarczająco się nie skoncentrowałeś. W Turcji jest jednak kilka ekip, które nie mają z nami szans, jeśli zagramy na swoim poziomie"" — stwierdził gwiazdor, a jego słowa odbiły się szerokim echem. Tureccy kibice wściekli na Tomasza Fornala Tymczasem we wtorek drużyna Fornala rywalizowała z ekipą Galatasaray Stambuł. Siatkarze Ziraatu wygrali 3:2, a w sieci zrobiło się głośno o zachowaniu Polaka. W pewnym momencie meczu Tomasz Fornal wściekł się na kolegę z drużyny — Berkaya Bayraktara, gdy temu nie udało się odbić piłki. 28-letni przyjmujący wyraził swoje niezadowolenie, krzycząc coś i gestykulując w stronę libero. To, co zrobił, ewidentnie nie spodobało się tureckim kibicom. Pojawiły się negatywne komentarze. ""Postawa Fornala w stylu »ta liga na mnie nie zasługuje« naprawdę mnie drażni. Ma w drużynie Nimira Abdela-Aziza, Trevora Clevenota, u rywali grają Jean Patry, najlepszy francuski siatkarz, i Stephen Maar. Czy tylko ty jesteś godny? Nie wiem, mamy cię już dość, odejdź"" — stwierdziła jedna z internautek. ""Fornal zapomniał wziąć tabletek na uspokojenie"", ""Fornal to człowiek, który w trakcie meczu przeżywa dziwne emocje, myślę, że ma problemy z lękiem"", ""Nie chcemy Fornala, wracaj do Polski. Anderson powinien zostać"", ""[...] Fornal źle traktuje zawodników i uważa naszą ligę za gorszą"" — pisali inni kibice na portalu X oraz na Instagramie."
Sport,Trener Polek przemówił po ważnej wygranej w MŚ. Teraz będzie najtrudniej,https://przegladsportowy.onet.pl/pilka-reczna/reprezentacja-polski/trener-polek-przemowil-po-waznej-wygranej-w-ms-teraz-bedzie-najtrudniej/n6j9cxs,2025-12-04T19:52:18.000Z,"Norweski szkoleniowiec ocenił, że Argentyna w swoim składzie ma kilka indywidualności. — Mogę długo je wymieniać: Karsten, Casasola, Cavo. My jako reprezentacja powinniśmy nie skupiać się na pojedynczych zawodniczkach, ale bardziej tworzyć zespół. Później tracimy na jakości — wyjaśnił. Senstad przyznał, że wiele polskich piłkarek występując w mistrzostwach świata nie jest przyzwyczajona do gry na takiej intensywności, jak to zazwyczaj bywa w rodzimej ekstraklasie. — Dziewczyny nie są na to gotowe. Mamy dużo okazji do zdobycia bramki, ale gdy przychodzi zmęczenie turniejem, to potem zawodzi skuteczność — stwierdził. Trener Polek ujawnił nieco kulisy taktyki z meczu z Argentyną. Przekazywał zawodniczkom, że powinny częściej atakować prawą stroną boiska, zamiast środkiem. Gdy zawodniczki realizowały plan, to wynik zmieniał się na korzyść. Gdy jednak wracały do forsowania centralnych sektorów, to rywalki zawczasu zdołały zażegnać niebezpieczeństwo. — Tak, mój zespół nie jest przygotowany na pełne 60 minut gry. Próbujemy coś zmienić w trakcie meczu. Nie mogę jednak zmienić niemalże każdej, bo już widzieliśmy w innych meczach, czym to się kończy. Dlatego muszę stawiać na najlepsze zawodniczki — wyjaśnił. Senstad za czwartkowy występ pochwalił zmienniczki Magdalenę Drażyk i Aleksandrę Rosiak. — Każda zawodniczka kadry pisze tu historię. Dlatego tak ważna jest praca na treningach nie tylko w trakcie takiego turnieju, ale również w ciągu całego roku — skwitował. Źródło informacji: Polska Agencja Prasowa"
Sport,Zwrot w sprawie Roberta Lewandowskiego! Oni chcą Polaka. I są gotowi zapłacić fortunę,https://przegladsportowy.onet.pl/pilka-nozna/laliga/zwrot-w-sprawie-roberta-lewandowskiego-oni-chca-polaka-i-sa-gotowi-zaplacic-fortune/49s32nf,2025-12-04T19:40:42.000Z,"Jak ujawnił wysoki przedstawiciel Publicznego Funduszu Inwestycyjnego Arabii Saudyjskiej, instytucja przygotowuje się do rozmów z trzema zawodnikami: Davidem Alabą, Antonio Ruedigerem i właśnie Polakiem. W planach na letnie okno transferowe zapisano dla nich widełki płacowe od 25 do 35 mln euro. Według portalu 365Scores, cytowanego przez ""Mundo Deportivo"", działania funduszu wpisują się w strategię ""Saudi Vision 2030"". Dalszy ciąg materiału pod wideo Przedstawiciel funduszu tłumaczy, że celem jest wykorzystanie pojawiających się możliwości na rynku, aby sprowadzać piłkarzy o wysokiej jakości, którzy mogliby realnie podnieść poziom saudyjskich klubów. Jednocześnie podkreśla, że kluczowe jest zachowanie równowagi między wartością sportową a ekonomiczną opłacalnością planowanych ruchów. Robert Lewandowski może trafić do Arabii Saudyjskiej. Ale dopiero latem W wypowiedzi znalazło się też wyraźne zastrzeżenie dotyczące Lewandowskiego. Urzędnik zaznaczył, że kapitan naszej reprezentacji nie znajduje się wśród priorytetów na zimowe okno transferowe, a rozmowy w sprawie jego przenosin do Arabii Saudyjskiej mogłyby być brane pod uwagę dopiero po zakończeniu obecnie trwającego sezonu. To właśnie wtedy, dokładnie 30 czerwca 2026 r., kontrakt ""Lewego"" z FC Barcelona dobiega końca. W tym samym kontekście wskazano na Ruedigera i Alabę. Obaj piłkarze Realu Madryt także mieliby przenieść się na Półwysep Arabski latem. Cała trójka stanowi z punktu widzenia funduszu idealną okazję, bowiem mogą zostać zaoferowani saudyjskim klubom jako potencjalne wzmocnienia dostępne na zasadzie wolnego transferu. Warto podkreślić, że w planach Publicznego Funduszu Inwestycyjnego na lato jest również ograniczanie nadmiernych wydatków. W tym kontekście podkreślono, że wynagrodzenia nowych piłkarzy mają mieścić się w przedziale 25–35 mln euro rocznie (105 — 148 mln zł), co ma być wyraźnym odejściem od mocno zawyżonych ofert składanych niektórym zawodnik w przeszłości. Nie zmienia to jednak faktu, że wciąż mowa o gigantycznych pieniądzach."
Sport,To była najodważniejsza decyzja Jana Urbana. Ludzie łapali się za głowy,https://przegladsportowy.onet.pl/pilka-nozna/reprezentacja-polski/to-byla-najodwazniejsza-decyzja-jana-urbana-ludzie-lapali-sie-za-glowy/hy0dd06,2025-12-04T19:36:49.000Z,"Marek Wawrzynowski, Przegląd Sportowy Onet: Rozumiem, że rok kończy pan w dobrym humorze? Jak Urban: Myślę, że nie ma się czego wstydzić. Cel został osiągnięty. Chciałoby się więcej, ale chyba przed eliminacjami nikt nie wyobrażał sobie, że zajmiemy miejsce przed Holandią. Z tymi, którymi mieliśmy wygrać, wygraliśmy. A mecze z Holandią to wartość dodana, pokazaliśmy, że jesteśmy w stanie rywalizować z tak mocnym przeciwnikiem. Tak, zaskoczenie tym większe, że mamy trudny czas w kadrze, niewielu jest zawodników na poziomie międzynarodowym, jak mawiał Leo Beenhakker. W przestrzeni publicznej pojawiła się nawet taka historia, że przed objęciem kadry wypisywał pan na kartce nazwiska potencjalnych kadrowiczów i zatrzymał się na szesnastym. Faktycznie poszła w eter taka historia, ale proszę pamiętać, że w piłce są różne okresy. W czasie, gdy przejąłem kadrę, w wielu ligach zagranicznych nie rozpoczął się jeszcze sezon. A dodatkowo wielu zawodników nie grało w swoich klubach. Zdarzało się wielokrotnie, że jechaliśmy na mecz na obserwację, a zawodnik nie wychodził na boisko albo wychodził na kilka minut i nie dało się go ocenić. Oczywiście pytaliśmy go wcześniej czy zagra, ale często piłkarze tego nie wiedzą. I nagle ta sytuacja się zmieniła, pod koniec okienka transferowego około dziesięciu zawodników zmieniło kluby, to miało kluczowe znaczenie. Zaczęli grać. Wtedy ten monitoring mógł być już monitoringiem z prawdziwego zdarzenia. Wybór jest zupełnie inny, bo wybierasz na podstawie meczu, a nie selekcji negatywnej, czyli ""kto mniej stracił formę"", nie ma dylematu między zawodnikiem mało grającym za granicą a dużo grającym w Ekstraklasie. Jest pewien luksus. Tym się różni praca selekcjonera od pracy trenera klubowego. W klubie masz więcej czasu na decyzję, można ją korygować i tak dalej. Tu musi być trafny wybór tu i teraz. Nie chcę, żeby to zabrzmiało jako próba deprecjonowania zawodników, ale to pan sam mówił, że łatwo dostać się do kadry. Ale tu nie ma co rozwijać. Po prostu na niektórych pozycjach rywalizacja nie jest taka, jak powinna być. Choćby ""defensywna szóstka"". Jest to Slisz i co dalej? Czy ktoś inny spełnia wymogi, czy jednak trzeba postawić na ""ósemkę"" grającą na ""szóstce""? To tylko przykład, ale w tamtym czasie wybór nie był zbyt duży. Dodatkowo pytanie, czy młodzi ""pressują"" na starych. Sporą dyskusję i może czasem oburzenie wywołały pańskie słowa na temat zawodników młodzieżówki do lat 21. Wielu kibiców chciałoby widzieć piłkarzy Brzęczka za chwilę w kadrze. Ok, ci zawodnicy bardzo fajnie wyglądają jako drużyna przeciwko swoim rówieśnikom. Na pewno jakby ich pojedynczo wsadzać do lepszych ekip i też by sobie poradzili, natomiast podchodzę spokojnie do tematu. Wiele jest przykładów, gdzie zawodnicy nie byli w stanie przeskoczyć na wyższy poziom międzynarodowy, choć w juniorach wydawało się, że podbiją świat. A wyjeżdżali na zachód i zderzali się ze ścianą. Jeśli będą grali w dobrych klubach i będą w dobrej formie, to na pewno prędzej czy później do kadry trafią. A wracając do tej rywalizacji, to proszę nie zapominać, że to jest reprezentacja i każdy zawodnik powinien prezentować ten ""poziom międzynarodowy"". Zresztą to powiedzenie przypisywane Leo Beenhakkerowi nie jest niczym nowym dla starszych kibiców. Kiedyś była taka klasyfikacja w ""Piłce Nożnej"", gdzie dzielono zawodników na takie kategorie jak ""Klasa międzynarodowa"", ""Klasa reprezentacyjna"" i ""klasa krajowa"". Pamięta pan? Pewnie. Skoro jednak odwoływaliśmy się obaj do Beenhakkera, u którego był pan asystentem, to zarówno on, jak i Rudolf Kapera, podkreślali, że ""Jan Urban byłby idealnym selekcjonerem"". Trzeba było 15 lat, by te ich słowa się ziściły. Stracił pan już wiarę? Nie, bo w ostatnich latach byłem wiele razy wymieniany w gronie trenerów, kandydatów. Miałem świadomość, że mam jakość, żeby zostać selekcjonerem, nigdy nie czułem się gorszym trenerem od tych, którzy byli na stanowisku czy tych, którzy byli wymieniani jako kandydaci. Trenowałem wielkie drużyny z sukcesami, mam za sobą dobrą karierę piłkarską na poziomie międzynarodowym. Uważałem wręcz, że powinienem zawsze być wymieniany wśród kandydatów. Zresztą było to już moje trzecie podejście do stanowiska. Raz dostałem telefon z PZPN, ale na tym się skończyło. Drugi raz byłem kandydatem medialnym, jednak nie dostałem telefonu. W końcu byłem zarówno kandydatem mediów, jak i PZPN, telefon zadzwonił i jak się okazało, na tym telefonie się nie skończyło. Ale do końca nie był pan pewien. Oczywiście, prezes lubi rozgrywać to po swojemu, trzymał wszystkich w niepewności, mnie również, nie mówił mi do samego końca ""już wybrałem, ty będziesz trenerem"". Jeszcze w ostatnim tygodniu w mediach pojawiały się nazwiska kandydatów, niektórzy nawet rozmawiali z prezesem. Natomiast było dla mnie jasne, że sprawa jest poważna, bo to były bardzo konkretne rozmowy o moim pomyśle na kadrę, o kontrakcie itd. Więc ostateczna decyzja nie była dla mnie niespodzianką. Oczywiście miałem świadomość, że już były sytuacje, że ktoś był ""na ostatniej prostej"" i ostatecznie nie dostawał nominacji, więc czekałem z nadzieją, ale spokojnie. Jan Urban jako asystent Leo Beenhakkera (Foto: Piotr Kucza / newspix.pl) Nie namawiam, żeby krytykować poprzednika, ale nie da się ukryć, że drużyna była w dołku. Jakie były pańskie priorytety? Ja nie wypytywałem, co było wcześniej, jak było, co byście chcieli, żebym zmienił i tak dalej. Rozmawialiśmy o tym, czego ja chcę od drużyny, jak ja ją widzę, czego wymagam od zawodników. Nie traciłem czasu na powroty do przeszłości, robienie korekt, mam swój styl, pracuję po swojemu. Jedyna taka sprawa do uporządkowania dotyczyła Roberta Lewandowskiego i opaski kapitańskiej. Spotkałem się ze wszystkimi liderami, żeby to załatwić, bo nie chciałem, żeby na pierwszym zgrupowaniu ta sprawa była w ogóle poruszana, chciałem, żebyśmy mogli skoncentrować się tylko na pracy. I to się udało. Zawodnicy skoncentrowali się na bardzo ważnych spotkaniach, przede wszystkim z Finlandią, który był meczem o wszystko. A z Holandią? Pewnie, że tak, ale na taki mecz nie musisz nikogo specjalnie mobilizować, wiadomo było, że i ja i zawodnicy będziemy chcieli ""pokazać się"" przeciwko przeciwnikowi z wyższej półki. Z tym punktem, czy bez niego, byśmy sobie poradzili, natomiast na pewno dał nam nowe otwarcie, wiarę i pewność siebie. Adam Nawałka miał mecz z Niemcami, mitem założycielskim pańskiej drużyny może być dwumecz z Holandią. Pokazał, że możecie grać z topowymi ekipami. Reprezentacja to zupełnie coś innego niż klub. Też jest to drużyna, ale jest mało czasu, więc nawet jeśli zespół ma niższy potencjał, a nie ma się co oszukiwać, nie mamy takich możliwości jak Holandia, to jednak bardzo wiele można nadrobić organizacją gry, funkcjonowaniem. Do tego dochodzi niezła jakość zawodników, ich dyspozycja w danym momencie, atmosfera w drużynie i można powalczyć. Szkoda tylko, że nie udało się wygrać. A jednak to niecodzienna sytuacja, gdy żałujemy remisu z Holandią. Tego drugiego, zgadza się. Na pewno jest optymizm, bo i nowe otwarcie i kilka nowych twarzy i kilku zawodników wróciło do swojej najlepszej dyspozycji. Wygląda na to, że to jest Drużyna przez duże D. Gdy przeczytałem skład przed drugim meczem z Holandią, pomyślałem, że naszą drużynę prowadzi szaleniec, jakiś Indiana Jones. Tyle ubytków w defensywie, a pan rezygnuje z klasycznego defensywnego pomocnika. Czy to była informacja dla drużyny, że ""jesteście dużo mocniejsi, niż myślicie""? Pierwsza część przygód Indiana Jonesa była już w pierwszym meczu, gdy wystawiłem Przemka Wiśniewskiego. Świetnie zagrał. Po meczu każdy to wie (śmiech). Przemysław Wiśniewski w meczu z Holandią (Foto: Piotr Kucza / FOTOPYK) A przed? Przed meczem pewnie też ludzie łapali się za głowy, co ten Urban wymyśla. Do kadry wrócił Kędziora, powołałem młodego Ziółkowskiego. Trzeba było podejmować decyzje. Wiśniewski debiutant, Kędziora po 2,5-letniej absencji czy Ziółkowski, nie dość, że debiutant, to jeszcze bardzo młody zawodnik. A gramy z Holandią. W drugim meczu wypadł Bednarek i Wiśniewski i trzeba było jakość poukładać. Więc na środek trafił Kędziora, zaś Ziółkowski na bok. Zastanawialiśmy się długo nad tym, ale doświadczenie zdecydowało. A co z tym defensywnym pomocnikiem? Ten pomysł mieliśmy już od dawna, chciałem sprawdzić, jak zagra Sebastian Szymański. Bo to zawodnik agresywny w defensywie, lubi doskoczyć do rywala, mimo skromnych warunków fizycznych. A do tego umie grać w piłkę, w kombinacji, wyjść spod pressingu. Dlatego się zdecydowaliśmy. Tym bardziej że graliśmy przeciwko Holandii, która też chce grać w piłkę, nie przeciwko drużynie typowo fizycznej. Gdy Sebastian złapał kontuzję, wszedł Bartek Kapustka, który też jest bardziej ofensywny niż defensywny. Sprawdziło się to, choć nie mam pełnej odpowiedzi na pytanie ""czy to będzie funkcjonowało"". Przebudowa była ekspresowa, choć nie zmienił pan ustawienia. Zgadza się, był plan zmiany, chciałem zawsze grać czwórką obrońców. Ale w ostatniej chwili odszedłem od tego pomysłu. Zdecydowaliśmy, że nie ma sensu robić tak wielu zmian w tak krótkim czasie, bo zespół może tego nie przyswoić. Ta decyzja była trafna. Choć nie ukrywam, że zastanawiam się, jakby to funkcjonowało w ""czwórce"". Ale żeby było jasne, w grze nie raz wyprowadzaliśmy czwórką, trójką, więc to jest zmienne, płynne. Wracając do Roberta Lewandowskiego, to bardzo fajnie ""odpłacił"" za to zaufanie. Bramka, asysta, a w ogóle u pana w pięciu meczach trzy gole, trzy asysty, wróciła jego skuteczność, którą miał u Adama Nawałki i Paulo Sousy. Ja na to patrzę inaczej. Dla mnie sytuacja Roberta była bardzo klarowna. Niezależnie od tego, gdzie był, w Lechu, Borussii, Bayernie, Barcelonie czy w kadrze, zawsze strzelał. Robert Lewandowski i Jan Urban (Foto: Michał Meissner / PAP (zdjęcia) - PS.Onet.pl) No ok, ale jednak u różnych trenerów ma różne statystyki. — Zaraz, zaraz, spokojnie, proszę poczekać. Dla mnie to ciągle ten sam zawodnik, kwestia tego, jakie ma sytuacje, czy drużyna je kreuje. Nie jest tak, że u mnie strzela, bo mnie lubi, a u kogoś innego nie strzela. W pierwszym sezonie w Hiszpanii Barcelona stwarzała mnóstwo sytuacji, więc Robert strzelał mnóstwo bramek, został królem strzelców, a drużyna mistrzem Hiszpanii. Potem miał tych sytuacji mniej i mniej strzelał, nie został królem strzelców, a Barcelona nie zdobyła tytułu. A potem znowu wrócił. To wciąż ten sam zawodnik, ""killer"", ale drużyna musi pomóc. On zawsze robi swoje. Nie było takiej dyskusji, że on marnuje sytuacje, choć koledzy mu stwarzają. Więc jeśli chodzi o niego, to było dla mnie oczywiste, co my musimy zrobić, żeby on strzelał. Musimy kreować sytuacje, proste. Kluczem jest środek? Zdecydowanie, dla takiego zawodnika najważniejsze jest to, co za nim. Ale jeśli chodzi o Roberta, to zwróciłbym uwagę na inną rzecz. Gramy z Holandią i jest jasne, że nie będziemy mieli większego posiadania piłki i on sam za dużo tych okazji miał nie będzie. A więc będzie musiał poświęcić swoją chęć strzelania, swoją pracę w ofensywie, cofnąć się, realizować zupełnie inne zadania i liczyć, że jeśli dobrze pracujemy wszyscy razem z tyłu, czasem nadarzy się okazja zrobić coś ""extra"". I to zrobił w meczu z Holendrami na Stadionie Narodowym. Od lat czekamy na eksplozję Piotra Zielińskiego, na to aż wcieli się w rolę lidera. I wygląda na to, że to się właśnie dzieje, chyba gra najlepiej od roku 2017, gdy był fantastyczny w eliminacjach. Piotr zawsze był znakomitym zawodnikiem… Ale nie liderem, miewał dużo momentów, gdy znikał. Każdemu gra się lepiej, jeśli drużyna funkcjonuje. Każdy dołożył cegiełkę, choćby Wiśniewski, potem Janek Ziółkowski, Kędziora, który wrócił po 2,5 roku, Skóraś fajnie wykorzystał szansę, można wymieniać. Każdy dołożył coś i zrobiła się drużyna. Bo ""Drużyna"" to jest kluczowe słowo. Nie zawsze wygramy, bo czasem rywal ma zbyt duży potencjał, ale ona musi funkcjonować. I to chyba jest największy sukces, że tak szybko udało się to zrobić. I mówimy dużo o meczach z Holandią jako o symbolicznych, ale dla nas bardzo ważne były mecze z Finlandią i wyjazdowe z Litwą, gdzie nawet Holandia miała problemy. I to mecze pod kontrolą. Tak, drużyna zdała egzamin, pokazała, że po prostu jest na innym poziomie niż rywale. Jak robi się ten ""Team Building"" w tak krótkim czasie? Beenhakker zabierał zawodników na gokarty czy do fabryki Porsche… To są sztuczki integracyjne, które wszyscy znają. Każdy robi to na swój sposób, to są często detale, jaki jest przekaz informacji do zawodnika. Przykładowo Piotrkowi Zielińskiemu powiedziałem, że nie wymagam od niego bramek. Chciałem, żeby on nadawał tempo grze drużyny, żeby był tym, który wyjdzie spod pressingu, zmieni stronę, a on to umie. Więc to są wymagania zupełnie realne. Dobrze z zawodnika ściągnąć presję w danym aspekcie. Ale mam na myśli też to, że staje się tym liderem, którego zawsze chcieliśmy w nim widzieć. Ma regularność, ale przypomnę mecz z Maltą. Niby żaden wielki rywal, ale kompletnie nam nie szło i to właśnie Piotrek odmienił grę drużyny. Raczej nie jest to przypadek. Jasne, choć to już pytanie do niego. Ja mam swój styl, swój przekaz, a nie wiem, jak zawodnik to odbiera. A pan jako trener jest bardziej zwolennikiem narzucania zawodnikom pewnych zachowań czy dawania im luzu? Luz to słowo, które w przypadku piłki źle mi się kojarzy. Luz może być podczas integracji, na ping-pongu, przy darcie, podczas kolacji, gdy ktoś rzuci żart. Ale nie na boisku. Może użyłem złego słowa. Chodzi mi bardziej o swobodę, jeśli chodzi o zadania boiskowe. Wszystko zależy od meczu, od wymogów danego spotkania. Wróćmy do meczu z Holandią i przykładu Roberta. Mogłem powiedzieć mu: ""idź szukaj sobie miejsca w polu karnym"", ale w jakim celu miałbym to robić. Wolałem, żeby zagrał cofnięty, wspomógł nas w pracy przy zneutralizowaniu De Jonga, bo doskonale wiemy jak ważny to zawodnik dla Holandii. I tak się stało. Więc jak mówię, zależy od meczu, rywala, czasem od konkretnego zawodnika w drużynie rywali. Eliminacje MŚ 2026: mecz Polska - Finlandia (Foto: Grzegorz Wajda / Reporter) Po erze Nawałki odeszły z polskiej piłki wielkie osobowości, drużyna stała się miękka, oczywiście nie musi się pan z tym zgadzać. Trudno się nie zgodzić z pierwszą częścią pytania, że te osobowości odeszły. Kamil Glik, Michał Pazdan, Grzesiek Krychowiak, Kuba Błaszczykowski, Łukasz Piszczek i wielu innych. Do charakteru doszło to, że byli w znakomitej dyspozycji, grali w klubach i zrobili historyczny jak na nas wynik. Mogło być lepiej, bo mogliśmy wygrać karne z Portugalią, ale mogło być też gorzej, bo mogliśmy przegrać karne ze Szwajcarią. Ja bym bardzo chciał, żeby nasza drużyna poszła tą drogą, ale spokojnie, ta drużyna dopiero się rodzi, dopiero zaczynamy. Zawodnicy pokazali się z dobrej strony, jak choćby Wiśniewski, Skóraś, Kamiński, jednak to dopiero początek drogi, musi to trwać trochę dłużej. Pamięta pan przypadek Kacpra Urbańskiego, jak się nim zachwycaliśmy. A dziś co się z nim dzieje? Oczywiście może wrócić, bo umiejętności ma. Tak to wygląda, że ""wyskok"" to za mało, musi być regularność. Zastanawia mnie sprawa wyjazdu Lewandowskiego, sam odniosłem się do niej mocno krytycznie, wiele było głosów oburzenia, że dlaczego zamiast na zgrupowanie jedzie na jakiś event. Czasem was nie rozumiem, wykreowana afera. No ale czy nie był to sygnał dla młodych zawodników, że drużyna jest na drugim miejscu? Jak dla mnie ""brawo Lewandowski, brawo trener"". Ja wiedziałem wcześniej, że taka sytuacja będzie, a pisanie, że nie był na treningu, że przyjechał później, to mocna przesada. Robert i tak miałby we wtorek luźny trening, na pewno nie na pełnym obciążeniu. Zawsze tak robimy z zawodnikami, którzy grają w niedzielę. Więc sportowo nic nie stracił. Za to reprezentował Polskę podczas świetnego wydarzenia, promował kraj. I my powinniśmy się cieszyć, że ktoś chciał przedstawiciela naszego środowiska piłkarskiego na taki ""event"" zaprosić. Jak nastroje przed barażami? — Normalne, neutralne. Dziś mamy grudzień i przez cztery miesiące wszystko może się zmienić, ktoś zyska miejsce w drużynie, ktoś inny straci."
Sport,Kolejny mecz Manchesteru United. Jest wyraźnym faworytem [WYNIK NA ŻYWO],https://przegladsportowy.onet.pl/pilka-nozna/premier-league/kolejny-mecz-manchesteru-united-jest-wyraznym-faworytem-wynik-na-zywo/zykn1bw,2025-12-04T19:30:00.000Z,"Systematyczne pobieranie treści, danych lub informacji z tej strony internetowej (web scraping), jak również eksploracja tekstu i danych (TDM) (w tym pobieranie i eksploracyjna analiza danych, indeksowanie stron internetowych, korzystanie z treści lub przeszukiwanie z pobieraniem baz danych), czy to przez roboty, web crawlers, oprogramowanie, narzędzia lub dowolną manualną lub zautomatyzowaną metodą, w celu tworzenia lub rozwoju oprogramowania, w tym m.in. szkolenia systemów uczenia maszynowego lub sztucznej inteligencji (AI), bez uprzedniej, wyraźnej zgody Ringier Axel Springer Polska sp. z o.o. (RASP) jest zabronione. Wyjątek stanowią sytuacje, w których treści, dane lub informacje są wykorzystywane w celu ułatwienia ich wyszukiwania przez wyszukiwarki internetowe."
Sport,ZAKSA była o krok od sensacji! Wówczas nastąpił zwrot,https://przegladsportowy.onet.pl/siatkowka/plusliga/zaksa-byla-o-krok-od-sensacji-wowczas-nastapil-zwrot/9ff0t29,2025-12-04T19:29:28.000Z,"Spotkanie ZAKSY Kędzierzyn-Koźle ze Ślepskiem Malow Suwałki miało być dla gospodarzy czymś więcej niż tylko odrobieniem ligowych zaległości. Zespół z Opolszczyzny, daleki od formy z poprzednich sezonów, przystępował do meczu z wyraźną potrzebą odzyskania pewności i rytmu gry. ZAKSA wciąż balansowała w środku tabeli, a niepokojąca nieregularność w decydujących fragmentach spotkań podsycała presję towarzyszącą czwartkowemu starciu. W Hali Azoty liczono, że pojedynek z niżej notowanym rywalem pozwoli odbudować morale i zdobyć punkty, które mogłyby nadać drużynie nowy kierunek. Dla Ślepska była to natomiast podróż w poszukiwaniu przełamania. Suwalczanie – po przebudowie składu i serii nieudanych wyników – wciąż tkwili na dnie tabeli, ale nie zamierzali oddać meczu bez walki. Jedyna wygrana w sezonie dawała jedynie symboliczne oparcie, dlatego starcie z ZAKSĄ traktowano jako szansę na oddech i sygnał, że w drużynie drzemie potencjał na coś więcej. Choć faworyt wydawał się oczywisty, przed pierwszym gwizdkiem to właśnie determinacja Ślepska i presja ciążąca na ZAKSIE zapowiadały mecz, który mógł wymknąć się prostym schematom. Dalszy ciąg materiału pod wideo Nieoczekiwanie w pierwszym secie to przyjezdni błyskawicznie objęli prowadzenie, które z biegiem czasu zwiększyli z jednego do czterech punktów. Gospodarze mieli problemy nie tylko z własnym serwisem, ale też z przyjęciem zagrywki rywali. Ostatecznie siatkarze Ślepska po ataku Honorato wygrali 25:21. Kędzierzynianie wciąż nie potrafili się otrząsnąć, a spragnieni zwycięstwa goście byli nie do zatrzymania. Szybko objęli prowadzenie, którego nie oddali już do końca seta. Tym razem Ślepsk ograł ZAKSĘ 25:19 po ataku Jana Nowakowskiego. Zwrot nastąpił w trzecim secie, w którym to oni od początku przejęli inicjatywę. Przy lepszej grze ZAKSY goście obniżyli poziom. Mieli problemy zarówno na siatce, jak i z ""ruszeniem"" gospodarzy w przyjęciu. W najgorszym momencie przegrywali nawet siedmioma punktami 13:20. Ostatecznie przegrali 19:25 po błędzie serwisowym Honorato. Pomimo sporych problemów siatkarze Andrei Gianiego przezwyciężyli niemoc w czwartym secie. Zwyciężyli nerwową końcówkę 25:22 i doprowadzili do tie-breaka. Rozpędzeni gospodarze wygrali tie-breaka 15:10."
Sport,"Arne Senstad: W sobotę będzie pomarańczowo, ale nie mamy nic do stracenia",https://przegladsportowy.onet.pl/pilka-reczna/arne-senstad-o-wygranej-z-argentyna-polska-druzyna-walczy-o-cwiercfinal/pwmrr84,2025-12-04T19:21:09.000Z,"PIOTR WESOLOWSKI: Cztery mecze, trzecia wygrana w turnieju. Kolejne zwycięstwo, które trzeba było wywalczyć. Czym Argentynki zaskoczyły nasz zespół? Dalszy ciąg materiału pod wideo ARNE SENSTAD (selekcjoner kadry piłkarek ręcznych): Kolejny raz na tym turnieju mierzymy się z drużyną, która ma w składzie wiele indywidualności. Bo to nie tylko lewa rozgrywająca Elke Karsten, ale także występująca w drugiej linii Micaela Casasola, które grają w hiszpańskich klubach. Dobrze zagrała również znana nam z Zagłębia Lubin Malena Cavo. Te zawodniczki naprawdę dobrze sobie radzą w grze jeden na jeden i to pokazały przeciwko nam. To był bardzo trudny mecz, ale na tym etapie turnieju już łatwo nie będzie. Jak pan oceni postawę naszej drużyny w pierwszym występie w Rotterdamie? Mówiliśmy o tym wiele razy, ale zawodniczki z Orlen Superligi rozgrywają niewiele meczów o tak wysokiej intensywności. Niestety później w rywalizacji międzynarodowej brakuje im sił na niezwykle wyczerpującą walkę co dwa dni. Próbujemy to zmieniać, ale nie da się tego zrobić w tak krótkim czasie. Tym razem na zbyt wiele pozwoliliśmy Karsten. Rywalki za łatwo zdobywały bramki z szóstego metra. Widać zmęczenie w naszym zespole. Po meczu z Francuzkami, który wymagał od dziewczyn niesamowitego wysiłku, kilka naszych zawodniczek nie było w stanie szybko się zregenerować. Dlatego częściej musieliśmy dokonywać roszad w składzie. Z Argentyną Magda Drażyk miała kilka dobrych minut. Ola Rosiak w końcówce rzuciła bardzo ważnego gola. Cały czas pracujemy nad tym, żeby zmienniczki grały na zbliżonym poziomie do piłkarek z podstawowego składu. Dalszy ciąg materiału pod wideo To zwycięstwo było bardzo ważne, bo pozwala marzyć o awansie do ćwierćfinału. Oczywiście, że tak. Zapewne wielu kibicom w Polsce wydaje się, że wygrana z Argentyną jest obowiązkiem. Możliwe, że byli zaskoczeni przebiegiem spotkania, ale najważniejsze, że zakończyliśmy je z dwoma punktami i wciąż pozostajemy w grze o najlepszą ósemkę turnieju. W Rotterdamie Drażyk zastąpiła występującą w Den Bosch Joannę Granicką. Dlaczego? Podczas turnieju możemy wymienić pięć zawodniczek. Liczymy na to, że Asia Granicka niebawem stanie się ważną częścią drużyny. Podoba mi się jej ofensywne nastawienie. Zdobyła doświadczenie. Stoczyła wyrównaną walkę o miejsce z Drażyk, która może teraz wnieść dodatkową energię do zespołu. Przed wami sobotnie starcie z Holenderkami. W jaki sposób może pan opisać drużynę współgospodarzy MŚ i czego pan oczekuje po tym spotkaniu? Dalszy ciąg materiału pod wideo Spodziewam się fantastycznej atmosfery na trybunach. Holenderscy kibice wypełniają tę piękną halę i w sobotni wieczór będzie ich słychać. Będzie pomarańczowo. Liczymy, że pojawią się również polscy fani, by nas wspierać, ale raczej nie dadzą radę przekrzyczeć miejscowych kibiców. Oczywiście to wszystko sprawia, że Holenderki będą wielkimi faworytkami w starciu przeciwko nam, ale dziewczyny są gotowe na największe wyzwania. W meczu przeciwko Francuzkom długi czas, bo przez około 40 minut, grały na poziomie mistrzyń świata. Tym samym pokazały, że są w stanie przeciwstawić się również najlepszym zespołom globu. Naszą rolą jest sprawić, żeby Polki były w stanie walczyć przez 60 minut z kolejnym kandydatem do medalu MŚ, jakim jest Holandia. Najważniejsze, że wciąż mamy szansę na awans do ćwierćfinału i zrobimy wszystko, co w naszej mocy, by się w nim znaleźć. Jesteśmy underdogiem, bo to Holenderki muszą nas pokonać. Czasami łatwiej jest grać bez presji. To może być naszą szansą. Czytaj też: Bogowie koszykówki z prezentem na święta WYNIKI MŚ PIŁKAREK RĘCZNYCH 2025. II RUNDA. Grupa III (Rotterdam): POLSKA — ARGENTYNA 28:25 (14:15). POLSKA: Płaczek, Wdowiak — Olek, Kobylińska 3, Janas, Rosiak 1, Drażyk, Cygan 3, Balsam 6, Głębocka 3, Pankowska 1, Nosek, Michalak 5, Kochaniak 5, Uścinowicz 1, Nocuń. Trener: Senstad. ARGENTYNA: Carratu, Menucci 2 — Romero, Molina, Garcia 1, Campigli 1, Gavilan 5, Cavo 4, Bolling, Karsten 9, Azcune, Bono 2, Casasola 1, Dalle Crode, Lang, Frelier. Trener: Munoz. Drugi mecz: Francja — Austria 29:17. Mecz Holandia — Tunezja zakończył się po zamknięciu wydania. Drużyna M Pkt Bramki 1. Francja 3 6 114–63 2. Holandia 2 4 66–47 3. POLSKA 3 4 85–93 4. Austria 3 2 66–86 5. Argentyna 3 0 73–87 6. Tunezja 2 0 44–72 1–2: ćwierćfinał."
Sport,Nie do wiary! Dreszczowiec mistrza Polski w Lidze Mistrzów. I ta ostatnia sekunda,https://przegladsportowy.onet.pl/pilka-reczna/liga-mistrzow-pilkarzy-recznych/nie-do-wiary-dreszczowiec-mistrza-polski-w-lidze-mistrzow-i-ta-ostatnia-sekunda/jgnkmz6,2025-12-04T19:20:19.000Z,"Dla Orlen Wisły Płock czwartkowe starcie z GOG było nie tylko zamknięciem tegorocznych występów w Lidze Mistrzów, ale również szansą na potwierdzenie znakomitej formy z fazy grupowej. Płocczanie znajdują się w najlepszym układzie tabeli od lat, a sześć zwycięstw w dziewięciu meczach — w tym dwie wygrane nad PSG oraz triumfy w Szeged i Zagrzebiu — sprawiły, że realnie liczą się w walce o górną część stawki. Choć wcześniejsze potknięcia z Barceloną i Magdeburgiem studziły emocje, to ogólny bilans przemawia za zespołem Xaviego Sabate, który przed własną publicznością chciał zamknąć rok mocnym akcentem. GOG przyjechał do Płocka z inną perspektywą, ale podobną motywacją. Jeden z najbardziej zasłużonych duńskich klubów, wciąż walczył o awans z grupy i wiedział, że margines błędu jest już minimalny. Młody, dynamiczny skład prowadzony przez Kaspera Christensena potrafi grać agresywnie i efektownie, co udowodnił choćby sensacyjną wygraną nad PSG. Choć w pierwszym meczu z Wisłą Duńczycy musieli uznać wyższość rywala, to ich styl gry i energia sprawiają, że rewanż wcale nie musiał ułożyć się według scenariusza z pierwszego meczu. Dalszy ciąg materiału pod wideo Już po pierwszych akcjach tego meczu można było odnieść wrażenie, że goście byli w czwartek lepiej dysponowani. Po kilku minutach i trafieniu Hjalte Lykke GOG prowadził 5:3. Przewaga Duńczyków w kolejnych minutach pierwszej połowy wzrosła do trzech goli i utrzymywała się niemal do przerwy. Gol Mtiji Janca sprawił, że mistrzowie Polski po pierwszej połowie przegrywali 14:16. Po powrocie na boisko zespół Sabate zareagował rewelacyjnie. Po trafieniach Janca, Lovro Mihicia i Abela Serdio płocczanie doprowadzili do wyrównania 17:17. W kolejnych minutach Nafciarze objęli nawet prowadzenie 22:21. Niestety ostatni kwadrans tego meczu zaczął się dla polskiego zespołu fatalnie. Trzy stracone gole z rzędu sprawiły, że przyjezdni prowadzili aż 29:25. Nieustępliwi Nafciarze rzucili się do odrabiania strat i po golu Fazekasa na dwie minuty przed końcem meczu przegrywali 33:34. Po chwili Węgier rzucił na remis 34:34, ale w ostatniej akcji tego meczu piłkę mieli Duńczycy. Piłkę na prawym skrzydle otrzymał Rasmussen, który z bardzo trudnej pozycji wrzucił piłkę do polskiej bramki i po chwili goście mogli cieszyć się z niespodziewanego zwycięstwa."
Sport,Kolejne specjalne wydanie plebiscytowe: Wydarzenie Roku!,https://przegladsportowy.onet.pl/plebiscyt-przegladu-sportowego/kolejne-specjalne-wydanie-plebiscytowe-wydarzenie-roku/5xht6bl,2025-12-04T19:18:28.000Z,"Polska z roku na rok gości coraz więcej sportowych imprez najwyższego formatu. Kibice z naszego kraju mają liczne okazje, by oglądać w akcji globalne gwiazdy poszczególnych dyscyplin, a nieraz są one dla nich niemal na wyciągnięcie ręki. Jak choćby słoweński gwiazdor NBA Luka Dončić, który w tegorocznym Eurobaskecie występował ze swoimi kolegami z kadry w Katowicach. Albo szwedzki król skoku o tyczce Armand Duplantis, chętnie wchodzący w interakcję z fanami podczas kolejnego już swego występu w Silesia Memoriale Kamili Skolimowskiej w Chorzowie. Obie imprezy przy okazji Plebiscytu „PS” za rok 2025 zostały nominowane w kategorii Wydarzenie Roku. A oprócz nich jest jeszcze sześć innych mocnych kandydatur: we Wrocławiu odbył się finał Ligi Konferencji pomiędzy Chelsea a Betisem, kolejny raz znakomitą obsadą cieszył się wyścig kolarski Tour de Pologne, a wielką radość polskim kibicom sprawiły w Łodzi siatkarki, zajmując trzecie miejsce w rozgrywanej tam Lidze Narodów. A kolejne nominacje? Równie zasłużone. Wspaniała Wielka Warszawska, czyli gonitwa wykraczająca poza sport, impreza prestiżowa, ale i przypominająca, iż jeździectwo jest sportem powszechnym. Puchar Świata w Zakopanem? Jak co roku – kapitalna, niepowtarzalna atmosfera tworzona przez polskich fanów skoków narciarskich. No i znakomite, trzymające w napięciu widowiska w dwóch meczach finałowych PGE Ekstraligi, w których żużlowcy z Torunia okazali się minimalnie lepsi od poprzednich mistrzów z Lublina. Wybór Wydarzenia Roku przy takich „kłopotach bogactwa” nie będzie więc łatwy. O tym, komu przypadnie statuetka Czempiona przekonamy się 10 stycznia podczas Gali Mistrzów Sportu. A dziś zapraszamy czytelników „Przeglądu Sportowego” do sięgnięcia po wydanie specjalne naszej gazety i przypomnienia sobie, jakie emocje wzbudziła w nas każda z ośmiu nominowanych imprez. W wydaniu zamieściliśmy również kupon do głosowania w Plebiscycie. Wydanie dostępne będzie w punktach sprzedaży prasy przez dwa tygodnie. Można je również bezpłatnie pobrać w PDF w ramach pakietu Onet Premium"
Sport,Zawisza Bydgoszcz - Wisła Kraków [RELACJA NA ŻYWO],https://przegladsportowy.onet.pl/pilka-nozna/zawisza-bydgoszcz-wisla-krakow-na-zywo-kto-ostatnim-cwiercfinalista/tv9rynt,2025-12-04T19:01:00.000Z,"Systematyczne pobieranie treści, danych lub informacji z tej strony internetowej (web scraping), jak również eksploracja tekstu i danych (TDM) (w tym pobieranie i eksploracyjna analiza danych, indeksowanie stron internetowych, korzystanie z treści lub przeszukiwanie z pobieraniem baz danych), czy to przez roboty, web crawlers, oprogramowanie, narzędzia lub dowolną manualną lub zautomatyzowaną metodą, w celu tworzenia lub rozwoju oprogramowania, w tym m.in. szkolenia systemów uczenia maszynowego lub sztucznej inteligencji (AI), bez uprzedniej, wyraźnej zgody Ringier Axel Springer Polska sp. z o.o. (RASP) jest zabronione. Wyjątek stanowią sytuacje, w których treści, dane lub informacje są wykorzystywane w celu ułatwienia ich wyszukiwania przez wyszukiwarki internetowe."
Sport,HBC Nantes - Industria Kielce [RELACJA NA ŻYWO],https://przegladsportowy.onet.pl/pilka-reczna/hbc-nantes-industria-kielce-na-zywo-relacja-live-i-wynik/hyx5t6n,2025-12-04T19:00:00.000Z,"Kielczanie po ostatnim zwycięstwie nad Dinamo Bukareszt (34:32) są już niemal pewni awansu do fazy pucharowej, podobnie jak i ich najbliższy rywal. Francuska ekipa z ośmioma punktami jest piąta w tabeli grupy A, wyprzedzając Industrię o jeden. Wicemistrzowie Polski, zajmujący ostatnią bezpieczną lokatę, mają już pięć punktów przewagi nad Dinamem i Kolstad Handball. — Nie musimy w końcu patrzeć na to, co robią nasi przeciwnicy, którzy są w tabeli niżej. Mamy nad nimi bezpieczną przewagę punktową, możemy tylko patrzeć przed siebie. Przed nami jest drużyna Nantes, mająca tylko punkt więcej. Wiemy co się stanie, jeżeli tam wygramy. Wtedy nasze nastroje przed świętami Bożego Narodzenia będą na pewno lepsze — mówił drugi trener zespołu Krzysztof Lijewski. Jak potoczy się ta rywalizacja? Zapraszamy na relację na żywo. Początek w czwartek, 4 grudnia o godz. 20.45."
Sport,Skandal w Pucharze Polski! O decyzji sędziego będzie głośno. Oto dowód,https://przegladsportowy.onet.pl/pilka-nozna/puchar-polski/skandal-w-pucharze-polski-o-decyzji-sedziego-bedzie-glosno-oto-dowod/7g6xdsh,2025-12-04T18:59:33.000Z,"To był już doliczony czas gry. Korona Kielce prowadziła z Chojniczanką w Chojnicach 1:0, ale gospodarze przeprowadzili szturm na bramkę ekstraklasowicza. I to w końcu przyniosło im efekt, choć potrzebowali do tego niemalże pełnych 98 minut. Bohaterem został Dmytro Juchymowicz, który trafił do siatki po rzucie wolnym. I dopiero po meczu kibice zwrócili uwagę na fakt, że wspomniany rzut wolny miał miejsce... znacznie bliżej bramki od miejsca, w którym faktycznie doszło do faulu. Można już było przyzwyczaić się do tego, że zawodnicy drużyny atakującej starają się skrócić dystans do bramki, ale sędzia Bartosz Frankowski zdecydowanie powinien lepiej pilnować miejsca, z którego powinna zostać wznowiona gra. Zobacz kontrowersję w meczu Pucharu Polski: Dalszy ciąg materiału pod wideo Skandal w Pucharze Polski! Kibice wytknęli błąd sędziemu Co istotne, po tym rzucie wolnym Chojniczanka zdołała wyrównać i doprowadzić do dogrywki, która ostatecznie zakończyła się rzutami karnymi. I w nich do sensacji doprowadzili chojniczanie, eliminując drużynę z Ekstraklasy w rozgrywkach Pucharu Polski. Kielczanie mieli natomiast prawo mieć spore pretensje do Bartosza Frankowskiego. A to nie była jedyna niespodzianka czwartku w Pucharze Polski. GKS Katowice zdołał wyeliminować Jagiellonię Białystok, wygrywając z wielkim faworytem 3:1."
Sport,Fatalne sceny na PŚ w skokach w Wiśle. Adam Małysz tylko rozkłada ręce,https://przegladsportowy.onet.pl/sporty-zimowe/skoki-narciarskie/adam-malysz-wrocil-z-ministrem-oto-co-zastal-wstyd/7nsf7nw,2025-12-04T18:47:59.000Z,"Korespondencja z Wisły Niespełna kilka dni temu polskie skoczkinie zanotowały historyczny konkurs Pucharu Świata w Falun. Anna Twardosz i Pola Bełtowska osiągnęły życiowe rezultaty, plasując się na 10. i 14. miejscu. Twardosz to zdecydowana liderka polskiej kadry. Latem prezentowała solidny poziom, a teraz dobre skoki przenosi na zimę. Dalszy ciąg materiału pod wideo Niestety dobre rezultaty naszych zawodniczek nie znalazły odzwierciedlenia w zainteresowaniu Pucharem Świata kobiet rozgrywanym w Wiśle w czwartek i piątek. Na czwartkowych zawodach pojawiła się zaledwie garstka kibiców, sprzedano niespełna 100 wejściówek. Wydarzenie było promowane przez PZN w mediach społecznościowych, ale na niewiele się to zdało. Organizatorzy niestety spodziewali się takiego obrotu spraw. Decyzję o rozegraniu konkursu kobiet w czwartek i piątek w połączeniu z rywalizacją mężczyzn wymusił na nich Sandro Pertile. To efekt działań FIS, który na wzór choćby narciarstwa alpejskiego stworzyć ujednolicony kalendarz Pucharu Świata. Szef PŚ nie dał się przekonać do pomysłu zorganizowania zawodów w innym terminie w Szczyrku, a o szczegółach opowiedział Adam Małysz. Adam Małysz wprost: narzucane, wymuszane — Mogę nie odpowiadać na to pytanie? — zareagował Adam Małysz, zapytany o sprzedaż wejściówek na konkursy PŚ kobiet. — To trudne. Od początku wiedzieliśmy, że tak to będzie wyglądało, ale to coś, co było narzucane, wymuszane. Wielokrotnie mówiliśmy, że chcemy zrobić te zawody, ale oddzielnie: czy to w Szczyrku, czy w Wiśle, ale w weekend, z odpowiednią oprawą. W momencie, gdy nam to narzucono, nie mieliśmy innego wyjścia. Nie mamy zaplecza, bo to nie jest skocznia, na której jest kilkadziesiąt szatni. Nie możemy wyrzucić dziewczyn z szatni, bo po południu skaczą chłopaki, tylko musimy to rozdzielić i tutaj jest największy problem. Choćby ze względu na to zaplecze FIS powinien się zastanowić, czy to na pewno dobry kierunek, bo ja twierdzę, że nie. Wielokrotnie powtarzałem, że są zawody w Zao czy Ljubnie (gdzie rozgrywany jest tylko PŚ kobiet — przyp.red.), więc jeśli mamy robić wszystkie zawody wspólnie to, co wtedy z tymi lokalizacjami? — mówi Adam Małysz. Pustki na skoczni w Wiśle (Foto: Materiały prasowe) — Myślę, że negocjacje będą cały czas i uważam, że na kursokonferencjach czy zebraniach FIS-u musi być jasny głos, że nie do końca jest tak, jak powinno. Nie uważam, że robienie zawodów w tym samym czasie sprzyja podniesieniu rangi zawodów kobiet. Wielokrotnie mówiłem o tym Sandro, ale ciężko go przekonać. My będziemy do końca bronić swojego zdania i trzymać się tego, że te konkursy powinny być rozgrywane osobno — dodaje prezes PZN. — Pamiętam jedno Letnie Grand Prix, kiedy dziewczyny skakały po chłopakach. Podczas przerwy pojechałem z ministrem sportu na Kubalonkę, żeby pokazać mu, co chcielibyśmy zrobić na trasach. Gdy wróciliśmy na konkurs kobiet, było mi szczerze wstyd. Prawie wszyscy wyszli, została garstka kibiców — przypomina. Nie jest też tak, że PZN jest przeciwny organizacji konkursów kobiet. Sam Małysz wychodził z inicjatywą zorganizowania konkursu w innym miejscu. Na to Pertile jednak nie przystał. — Uważam, że Puchar Świata kobiet powinien odbyć się w Szczyrku, gdzie mamy trybuny, zaplecze i fajną skocznię. Moglibyśmy zrobić tam super zawody, ale tego nie chcieli, bo wtedy byłoby osobno — tłumaczy. Anna Twardosz: byłoby miło O frekwencję na obiekcie im. Adama Małysza zapytaliśmy w czwartek Annę Twardosz. — Myślałyśmy, że będzie podobnie jak latem, gdy było trochę więcej kibiców, ale trzeba cieszyć się z każdego, który przyszedł — stwierdziła nasza najlepsza zawodniczka, która zakończyła zawody na 20. miejscu. — Nie czuję rozczarowania. Byłoby miło, gdyby ci ludzie przyszli, ale może jak będziemy wygrywać, to zobaczymy tłumy — dodała. Skoczkinie będą rywalizować w Wiśle także w piątek. Kwalifikacje zaplanowano na godz. 10:00. O 11:30 rozpocznie się natomiast pierwsza seria konkursowa."
Sport,Hit Ligi Mistrzyń dla Polki. Jej seria zwycięstw trwa w najlepsze,https://przegladsportowy.onet.pl/siatkowka/hit-ligi-mistrzyn-dla-polki-jej-seria-zwyciestw-trwa-w-najlepsze/n6h6ndf,2025-12-04T18:40:21.000Z,"W drugiej kolejce grupowej rywalizacji w Lidze Mistrzyń jako ostatnia z Polek na parkiet wybiegła Agnieszka Korneluk. Jednocześnie mecz w ramach grupy B, w którym wystąpiła, nosił miano hitu Champions League. W nim bowiem Fenerbahce Medicana Stambuł polskiej środkowej zmierzył się z Igor Gorgonzola Novara. Dalszy ciąg materiału pod wideo Premierowa odsłona zapowiadała naprawdę wyrównany mecz, bo zakończyła się najmniejszą z możliwych różnic w siatkarskim secie, a górą była w niej drużyna Korneluk. Ta partia okazała się impulsem do jeszcze wyraźniejszej przewagi zespołu Polki w drugiej odsłonie. Trzeci set to już całkowita dominacja Fenerbahce, który zakończył spotkanie przeciwko zespołowi z Novary w stosunku 3:0 (25:23, 25:21, 25:19). Korneluk uzyskała w tej potyczce pięć pkt., z których jeden blokiem, notując przy tym 50-proc. skuteczność w ataku. Było to już 11. zwycięstwo z rzędu ekipy polskiej środkowej, licząc na wszystkich polach rywalizacji. Przypomnijmy, że jej seria rozpoczęła się od triumfu w październikowym przedsezonowym Superpucharze Turcji. Teraz Fenerbahce wróci do rywalizacji w rodzimej Vodafone Sultanlar Ligi i od razu będzie to szczególny mecz dla reprezentantki naszego kraju. W ramach dziewiątej kolejki rozgrywek Korneluk i jej koleżanki na wyjeździe zmierzą się z Ilbankiem Ankara, w którym formą imponuje... Zuzanna Górecka. To zatem oznacza, że w Turcji dojdzie do ""polskiego"" starcia."
Sport,Norweżka najlepsza w konkursie PŚ w Wiśle. Dwie Polki w drugiej serii,https://przegladsportowy.onet.pl/sporty-zimowe/skoki-narciarskie/norwezka-najlepsza-w-konkursie-ps-w-wisle-dwie-polki-w-drugiej-serii/rcf37gm,2025-12-04T18:34:10.000Z,"Twardosz skoczyła 106,5 m i 116 m, co dało jej 192,1 pkt. Bełtowska uzyskała 101 m i 72,7 pkt. Nicole Konderla-Juroszek odpadła w kwalifikacjach. Stroem triumfowała notą 246 pkt po skokach na 127 m i 124 m. Druga Strate skoczyła 117 m i 131 m. Kanadyjka straciła do zwyciężczyni 5,1 pkt. Trzecia Maruyama dwukrotnie uzyskała 121 m, co dało jej 236,9 pkt. Liderką klasyfikacji generalnej jest Maruyama, który wygrała trzy z pięciu indywidualnych konkursów i zgromadziła 440 pkt. Na drugą pozycję awansowała Stroem — 268 pkt. Trzecie miejsce z dorobkiem 256 pkt zajmuje Słowenka Nika Prevc, która została zdyskwalifikowana w czwartkowych kwalifikacjach w Wiśle za zbyt długie narty w stosunku do swojej wagi. Twardosz w tym sezonie awansowała do drugiej serii w każdym z pięciu konkursów. Zdobyła 57 pkt i jest sklasyfikowana na 19. pozycji. Bełtowska ma 18 pkt i jest 32. W piątek na skoczni im. Adama Małysza o godzinie 11.30 rozpocznie się drugi konkurs indywidualny kobiet. Kwalifikacje mężczyzn zaplanowano na 20.15. Źródło informacji: Polska Agencja Prasowa"
Sport,"Katarzyna Zillmann wspomina ""frywolne harce na parkiecie"". Pisze o ""dzikiej radości""",https://przegladsportowy.onet.pl/ofsajd/katarzyna-zillmann-wspomina-frywolne-harce-na-parkiecie-pisze-o-dzikiej-radosci/vebb3q8,2025-12-04T18:29:50.000Z,"Katarzyna Zillmann w jubileuszowej edycji ""Tańca z gwiazdami"" była jedną z faworytek do Kryształowej Kuli. W parze z Janją Lesar dostarczyła widzom wielu emocji. Nie zabrakło też kontrowersji — podczas jednego z występów wioślarka i tancerka zafundowały sobie gorące pocałunki na parkiecie Ostatecznie przygoda Zillmann z show Polsatu zakończyła się na półfinale. Dalszy ciąg materiału pod wideo Choć od finału ""TzG"" minęły już ponad dwa tygodnie, o Katarzynie Zillmann wciąż jest głośno. Media i internauci wiele uwagi poświęcają jej relacji z Janją Lesar, a także rozstaniu z Julią Walczak. Katarzyna Zillmann zwróciła się do fanów. ""Za dużo czasu nie macie"" Tymczasem Zillmann pochwaliła się fanom, że została nominowana w kategorii ""kultura"" w plebiscycie Kobieta Roku 2025 redakcji ""Forbes Women"". ""Występem w »Tańcu z gwiazdami« w parze jednopłciowej w istotny sposób przyczyniła się do wsparcia społeczności LGBTQ+"" — czytamy uzasadnienie nominacji. ""Za swoje frywolne harce na parkiecie oraz tytaniczną pracę, którą z dziką radością włożyłam w ich przygotowanie, zostałam nominowana do plebiscytu Kobieta Roku Forbes 2025 w kategorii kultura"" — napisała na Instagramie Zillmann. Wioślarka wyznała fanom, że będzie jej ogromnie miło, jeśli oddadzą na nią głos. ""Za dużo czasu nie macie, bo głosowanie trwa do jutra. Jak widać, nie jestem prędka w każdym aspekcie swojego życia [...]"" — stwierdziła z rozbawieniem. Do wpisu dołączyła dużo zdjęć — nie zabrakło oczywiście kadrów z Janją Lesar. Głosować można do 5 grudnia pod tym linkiem."
Sport,Pilna zmiana przed PŚ. Zorganizują tylko pojedyncze zawody,https://przegladsportowy.onet.pl/sporty-zimowe/pilna-zmiana-przed-ps-zorganizuja-tylko-pojedyncze-zawody/044syvh,2025-12-04T18:23:58.000Z,"Systematyczne pobieranie treści, danych lub informacji z tej strony internetowej (web scraping), jak również eksploracja tekstu i danych (TDM) (w tym pobieranie i eksploracyjna analiza danych, indeksowanie stron internetowych, korzystanie z treści lub przeszukiwanie z pobieraniem baz danych), czy to przez roboty, web crawlers, oprogramowanie, narzędzia lub dowolną manualną lub zautomatyzowaną metodą, w celu tworzenia lub rozwoju oprogramowania, w tym m.in. szkolenia systemów uczenia maszynowego lub sztucznej inteligencji (AI), bez uprzedniej, wyraźnej zgody Ringier Axel Springer Polska sp. z o.o. (RASP) jest zabronione. Wyjątek stanowią sytuacje, w których treści, dane lub informacje są wykorzystywane w celu ułatwienia ich wyszukiwania przez wyszukiwarki internetowe."
Sport,Daria Michalak: gramy lepiej z nożem na gardle,https://przegladsportowy.onet.pl/pilka-reczna/daria-michalak-gramy-lepiej-z-nozem-na-gardle/btq7p5c,2025-12-04T18:21:36.000Z,"Jej zdaniem wraz z koleżankami z zespołu chciała zagrać od początku spokojniej, ale się nie udało. — Było wiele emocji. Spotkanie było długo na styku — zaznaczyła. W końcówce to Polki były jednak skuteczniejsze. Dalszy ciąg materiału pod wideo — Zaczęłyśmy grać bardziej zespołowo, podawać piłkę na kontakcie. I dzięki temu wygrałyśmy. Byliśmy drużyną. Liczy się to nie jak się zaczyna, tylko jak się kończy — dodała. Wyjaśniła, że rady udzielane przez trenera Arne Senstada w trakcie gry były bardzo przydatne. Polki dobrze sobie radziły z wysoko wysuniętą obroną. Zaczęły częściej wbiegać w strefę defensywną. O walce na boisku opowiedziała też Aleksandra Olek. — One grają bardzo podobnie na każdej pozycji rozegrania. Oczywiście jak najbardziej mają ciąg na bramkę. Ciężko się gra przeciwko takim zawodniczkom, które w ataku obniżają się na nogach. Bardzo często można dostać karę — przyznała PAP obrotowa. Olek podkreśliła, że walka całego zespołu do ostatniej minuty przyniosła efekt w postaci zwycięstwa i cennych dwóch punktów. Polki podtrzymały passę wygranych z Argentyną (7-0). Monika Kobylińska oceniła, że tak jak przewidywała mecz zespołem z Ameryki Południowej nie należał do łatwych. — Oglądając wideo, uważałam, że będzie bardzo ciężko wygrać — powiedziała PAP kapitan. — Argentynki mają dużo zawodniczek grających bardzo dobrze jeden na jeden. Więc można powiedzieć, że był to taki trochę siłowy mecz. One grały o to samo. I cieszę się, że wychodzimy ze zwycięstwem z tego spotkania. To były naprawdę bardzo ważne punkty dla nas — przyznała. Kobylińska podkreśliła, że na pewno można było zagrać lepiej w pierwszej połowie i może udałoby się szybciej przełamać wynik. Wcześniej doskonale znała zdobywczynię dziewięciu goli, wybraną MVP meczu Elke Karsten. — Każdy chce wygrać jak najwięcej meczów na mistrzostwach. Nieważne z kim się gra, każdy pokazuje w takim turnieju wysoki poziom. Ważne, że dalej liczymy się w walce o ćwierćfinał. Dalej marzymy — podsumowała. Źródło informacji: Polska Agencja Prasowa"
Sport,Dramat gwiazdy reprezentacji Polski! Nie był w stanie sam zejść z boiska,https://przegladsportowy.onet.pl/pilka-nozna/puchar-polski/dramat-gwiazdy-reprezentacji-polski-nie-byl-w-stanie-sam-zejsc-z-boiska/th9ny2s,2025-12-04T18:08:23.000Z,"Mecz Jagiellonii Białystok z GKS-em Katowice ułożył się dla faworyta koszmarnie. Nie dość, że jeden z faworytów do mistrzostwa Polski przegrał z niżej notowanym rywalem 1:3 i odpadł z rozgrywek Pucharu Polski, to na koniec otrzymał kolejny cios. Wszystko przez nagły uraz Oskara Pietuszewskiego. Gwiazdor młodzieżowej reprezentacji Polski uchodzący za przyszłość polskiej kadry potrzebował pomocy sztabu medycznego, by w ogóle opuścić murawę po starciu z jednym z rywali. I wiele wskazuje na to, że to może oznaczać dla niego dłuższą przerwę, choć na diagnozę przyjdzie nam zapewne jeszcze trochę poczekać. Dalszy ciąg materiału pod wideo Oskar Pietuszewski musiał zejść z boiska. Przykre sceny Co istotne, Pietuszewski miał być oszczędzany przez trenera Adriana Siemieńca, ale w 52. minucie został wprowadzony na boisko z ławki rezerwowych w obliczu problemów Jagiellonii. Pomocnik ostatecznie nie odmienił losów spotkania, bo białostoczanie pomimo optycznej przewagi finalnie przegrali mecz 1:3, a do tego stracili swoją gwiazdę. Pietuszewski mógł liczyć na powołanie do reprezentacji Polski podczas wiosennego zgrupowania, ale ewentualna kontuzja może pokrzyżować jego plany. Kibicom Jagiellonii pozostaje jedynie czekać na nowe wieści o stanie zdrowia swojego wielkiego talentu."
Sport,Polacy powalczą w Mediolanie! Terminarz już znany. Mistrzostwa Świata tuż tuż,https://przegladsportowy.onet.pl/hokej-na-lodzie/polacy-powalcza-w-mediolanie-terminarz-juz-znany-mistrzostwa-swiata-tuz-tuz/0kc6vny,2025-12-04T18:07:02.000Z,"Biało-czerwoni zmierzą się kolejno z Włochami, Japonią, Węgrami, Estonią oraz Litwą. Z gospodarzami tego czempionatu oraz bratankami zmierzą się o 16:00, natomiast pozostałe spotkanie będą rozgrywane o 12:00. Przypomnijmy, że spadkowiczami z zaplecza elity są Węgrzy, a awans z czwartego poziomu rozgrywkowego zanotowali Litwini. Terminarz Mistrzostw Świata U20 Dywizji IB Poniedziałek, 8 grudnia Estonia – Japonia, 12:00 Poznaj kontekst z AI Kiedy odbywają się Mistrzostwa Świata U20 Dywizji IB? Z kim zmierzy się Polska w pierwszym meczu? O której godzinie będzie mecz Polska - Włochy? Jakie drużyny wezmą udział w turnieju? Polska – Włochy, 16:00 Litwa – Węgry, 20:00 Wtorek, 9 grudnia Japonia – Polska, 12:00 Węgry – Estonia, 16:00 Włochy – Litwa, 20:00 Czwartek, 11 grudnia Litwa – Estonia, 12:00 Węgry – Polska, 16:00 Japonia – Włochy, 20:00 Sobota, 13 grudnia Estonia – Polska, 12:00 Japonia – Litwa, 16:00 Włochy – Węgry, 20:00 Niedziela, 14 grudnia Polska – Litwa, 12:00 Włochy – Estonia, 16:00 Węgry – Japonia, 20:00"
Sport,"Polska zaszokowała świat, Niemcy nie dowierzali. ""Oszukaliście"". FIFA musiała zmienić zasady",https://przegladsportowy.onet.pl/pilka-nozna/reprezentacja-polski/polska-zaszokowala-swiat-niemcy-nie-dowierzali-oszukaliscie/njd1n0m,2025-12-04T18:00:00.000Z,"Yahoo: Jest jednak jedna siejąca spustoszenie anomalia. I to w pierwszym koszyku. Polska, która zagra na pierwszym mundialu od 2006 r., znalazła się obok Niemiec czy Brazylii. Hiszpania, niekwestionowanie znajdująca się w piątce najmocniejszych drużyn, jest w drugim koszyku. Moment... Co? Jak? Dlaczego? Niemiecki ""Focus"": Nasz sąsiad oszukał system i sztuczką obnażył błędy rankingu FIFA. Hiszpańska Marca: To jedna z dziwnych anomalii, Polska oszukała system. ""New York Times"": Trudniej wytłumaczyć miejsce Polski w pierwszym koszyku. Nawet nie zbliżyła się do awansu w 2014 r., ale kwalifikacje skończyła z bilansem 8-1-1, co w połączeniu z odmową rozgrywania spotkań towarzyskich pomogło im oszukać ranking FIFA i znaleźć się w pierwszym koszyku. To zaktualizowana wersja tekstu z grudnia 2023 r. To wybrane fragmenty z zagranicznych mediów z listopada 2017 r., gdy losowano grupy MŚ 2018. Do końca walczyliśmy o miejsce w 1. koszyku i je utrzymaliśmy. A w sierpniu tamtego roku zajmowaliśmy nawet 5. miejsce — za Brazylią, Niemcami, Argentyną i Szwajcarią! Obecność Szwajcarii w czołówce, mimo że nie była oczywista, i tak była dużo mniej zaskakująca od Polski. A gdy przyszło do losowania, to Szwajcarzy i tak znaleźli się w 2. koszyku — a my w 1., przed Francją czy Hiszpanią. Koszyki MŚ 2018 (Foto: https://pl.wikipedia.org/wiki/Mistrzostwa_%C5%9Awiata_w_Pi%C5%82ce_No%C5%BCnej_2018) Tak Polska wypracowała sobie 5. miejsce w rankingu FIFA Polska zapracowała sobie na ten sukces w dużej mierze ćwierćfinałem Euro 2016 oraz bardzo dobrymi eliminacjami MŚ (osiem zwycięstw, jeden remis, jedna porażka). Ale był jeszcze trzeci składnik tego sukcesu. Nie rozgrywała meczów towarzyskich. Na tym polegał największy błąd rankingu FIFA. Za pokonanie lidera rankingu w sparingu można było otrzymać maksymalnie 600 pkt. A średnia punktowa Polski za poprzedni rok wynosiła 789,59 pkt. Wniosek jest prosty: nawet pokonanie lidera rankingu FIFA w sparingu oznaczało stratę punktów! I to dlatego byliśmy przed Francją czy Hiszpanią. Między Euro 2016 a październikiem 2017 Polska rozegrała zaledwie jeden sparing (1:1 ze Słowenią). A Hiszpania w tym czasie rozegrała cztery takie mecze: pokonała piątą Belgię i siódmą Francję oraz zremisowała z 12. Anglią i 13. Kolumbią. Ale nawet na tych dobrych wynikach straciła dużo więcej niż Polska, co było kuriozalne. Gdy przed MŚ graliśmy już tylko sparingi, spadliśmy nawet na 10. miejsce, ale to nie miało znaczenia: mundial już dawno został rozlosowany. Zbigniew Boniek: tak chciał Adam Nawałka Nic nie wskazuje na to, by Polska celowo oszukiwała system. Dlaczego nie graliśmy sparingów? — Nie graliśmy ich z bardzo prostej przyczyny. Bo mecze mistrzowskie graliśmy często w sobotę i niedzielę. Czyli jak kadra zjeżdżała się w poniedziałek, to trener Adam Nawałka mówił, że on nie chce grać meczów w środę. Chce, by we wtorek odpoczęli, w środę i czwartek potrenowali, a w weekend jest mecz — tłumaczył Zbigniew Boniek, ówczesny prezes PZPN, w Polsacie Sport. A szans na mecze z potęgami (które by przyniosły zainteresowanie, a co za tym idzie pieniądze) nie mieliśmy, bo chciały grać głównie między sobą. Inne reprezentacje potrafiły celowo ""ogrywać"" ranking FIFA. Tak zrobiła Walia, która przez 17 miesięcy potrafiła nie rozegrać sparingu i potrafiła wejść do 10. w rankingu — nawet gdy nie grała na wielkich turniejach. Podobnie było z Rumunią, która była nawet 8. ""Napompowała"" swój ranking tak, że znalazła się w 1. koszyku el. MŚ 2018 — w których trafiła na Polskę z 3. koszyka i Danię z 2. Zmiany dokonano tuż po MŚ 2018. Polska od tej pory tąpnęła w rankingu FIFA Takie manipulacje rankingiem FIFA już nie są możliwe. Być może wpływ na to miała nadzwyczaj wysoka pozycja reprezentacji Polski, bo zmiany wprowadzono po MŚ 2018 (w sierpniu). Żaden inny przykład nie był tak spektakularny, jak nasz. Ranking został w dużej mierze oparty na rankingu Elo. Wyzbyto się liczenia średniej rocznej punktów (którą można było manipulować, nie grając sparingów), a pod uwagę bierze się teraz: liczbę punktów przed meczem wagę meczu (sparingi są najsłabiej punktowane, najwyżej mecze dalszych faz MŚ) wynik spotkania i oczekiwany wynik spotkania: dzięki czemu porażka z dużo słabszym rywalem boli bardziej, niż z mocniejszym przeciwnikiem, tak samo niespodziewane zwycięstwa są bardziej doceniane Ten system obowiązuje do dzisiaj. Wejść do 1. koszyka jest nieco łatwiej, gdyż znajduje się w nim 12 drużyn (w związku z rozszerzeniem MŚ z 32 do 48 drużyn). Polska ostatecznie nie wykorzystała prezentu od losu, jakim był pierwszy koszyk na MŚ 2018. Po wylosowaniu Senegalu, Kolumbii i Japonii liczyliśmy na wyjście z grupy, ale ta historia skończyła się tak, jak to bardzo często bywało: mecz otwarcia (1:2 z Senegalem), mecz o wszystko (0:3 z Kolumbią) i mecz o honor (1:0 z Japonią). Bo rankingi i rozstawienia tylko ułatwiają grę, a nie załatwiają wszystkiego. I ten kapitał roztrwoniliśmy w kilka lat. Dziś zajmujemy 31. miejsce na świecie (16. w Europie). To daje nam drugi koszyk w eliminacjach Euro czy MŚ, zasadniczo niezależnie od formatu rozgrywek. Podczas losowania MŚ 2026 znajdziemy się w czwartym koszyku, gdyż o awans powalczymy w barażach. Gdyby decydował nasz ranking, znaleźlibyśmy się w 3. koszyku. Więcej można przeczytać tutaj >> Losowanie grup MŚ 2026 już w piątek o 18:00. Relacja na żywo w Przeglądzie Sportowym ONet."
Sport,"Karny, cztery gole i ten cios w 95. minucie! Sensacja w Pucharze Polski",https://przegladsportowy.onet.pl/pilka-nozna/puchar-polski/karny-cztery-gole-i-ten-cios-w-95-minucie-sensacja-w-pucharze-polski/6j2y7fd,2025-12-04T17:58:56.000Z,"GKS i Jagiellonia wróciły do rywalizacji po niedawnym, odwołanym przez złe warunki atmosferyczne, ligowym meczu w Białymstoku. Początek spotkania przy Nowej Bukowej należał do gości, którzy częściej meldowali się pod polem karnym Rafała Strączka. Na bramkę gospodarzy uderzali m.in. Dimitris Rallis oraz Jesus Imaz, ale byli nieskuteczni. Dalszy ciąg materiału pod wideo W 21. minucie doskonałą szansę na gola mieli katowiczanie. Ilja Szkurin nie trafił jednak z bliska po i zagraniu Marcela Wędrychowskiego, marnując najlepszą dotąd sytuację GKS-u. Chwilę później na małej przestrzeni ustawił sobie piłkę na prawej nodze Kamil Jóźwiak, ale technicznym uderzeniem nie zmieścił jej przy dalszym słupku bramki Strączka. Tuż przed końcem podstawowego czasu gry Wojtuszek płaskim zagraniem ze skrzydła świetnie odnalazł Imaza, ale uderzenie Hiszpana po nodze rywala powędrowało nad bramką. Chwilę później Wojtuszek uderzył natomiast obok słupka. Gol do szatni! Jagiellonia zaskoczona przez GKS Gdy wszystko wskazywało na to, że do przerwy w stolicy Górnego Śląska utrzyma się remis 0:0, podopieczni trenera Rafała Góraka zdobyli gola do szatni. Dramatyczny błąd w rozegraniu od bramki popełnił Miłosz Piekutowski, Wędrychowski odebrał i oddał piłkę Bartoszowi Nowakowi, a ten zachował spokój i wpakował ją do siatki! Tuż po wznowieniu rywalizacji obie drużyny miały po jednej dobrej okazji do zdobycia bramki, ale żadna z nich nie została wykorzystana. Kibice z Katowic długo jednak nie musieli czekać na podwyższenie prowadzenia. W 51. minucie fantastycznym zagraniem z prawej flanki popisał się Marcin Wasielewski, Szkurin po przyjęciu otrzymał zwrotną piłkę od Nowaka i mając przed sobą tylko Piekutowskiego trafił przy słupku na 2:0. Duma Podlasia niemal od razu mogła strzelić kontaktowego gola. Po wstrzeleniu Alejandro Pozo piłka minęła jednak dalszy słupek bramki Strączka. W kolejnych minutach akcje gości coraz mocniej przybierały na sile. Swoje okazje mieli Imaz oraz wprowadzeni na murawę Oskar Pietuszewski i Afimico Pululu, ale wynik wciąż się nie zmieniał. Jagiellonia walczyła do końca. Ale nie dała rady. Kontuzja Oskara Pietuszewskiego W 80. minucie wymarzoną sytuację na gola kontaktowego miał Pululu! Bartłomiej Wdowik zacentrował na głowę Pozo, ten zagrał piłkę Angolczykowi, ale napastnik Jagi fatalnie skiksował z bliskiej odległości. Napastnik Jagiellonii zrehabilitował się pięć minut później, gdy wykorzystał ""11"" podyktowaną po faulu Strączka. Po kilkudziesięciu sekundach mogło być 2:2, ale golkiper GKS-u wybronił groźne uderzenie Imaza. Ostatecznie, choć białostocczanie do końca próbowali wyrównać, to miejscowi zadali decydujący cios. W ostatnich sekundach błąd popełnił Bernando Vital i Nowak ustalił wynik na 3:1. A jakby tego było mało, tuż przed końcowym gwizdkiem kontuzji doznał Pietuszewski, który opuścił murawę w asyście fizjoterapeutów. Tym samym GieKSa dołączyła do sześciu innych drużyn, które wywalczyły już awans do ćwierćfinału Pucharu Polski. Są to Lech Poznań, Avia Świdnik, Raków Częstochowa, Chojniczanka Chojnice, Widzew Łódź i Górnik Zabrze. O ostatnie wolne miejsce w czwartkowy wieczór powalczą Zawisza Bydgoszcz i Wisła Kraków."
Sport,Hit Ekstraklasy zaskoczył! Będą żałować tak wielkiej szansy,https://przegladsportowy.onet.pl/pilka-nozna/ekstraklasa/hit-ekstraklasy-zaskoczyl-beda-zalowac-tak-wielkiej-szansy/ec4t3xh,2025-12-04T17:52:56.000Z,"Pierwotnie mecz ósmej kolejki Ekstraklasy w Płocku pomiędzy Wisłą i Cracovią został odwołany ze względu na ulewne upady deszczu, przez które boisko nie nadawało się do gry. Piłkarze obu drużyn mogli rozegrać to spotkanie dopiero na początku grudnia, równolegle ze zmaganiami w Pucharze Polski. A zwłaszcza Wisła miała o co walczyć. Teoretycznie wygrana dawałaby płocczanom awans na fotel lidera Ekstraklasy, choć Jagiellonia wciąż ma dwa zaległe spotkania. Ale z drugiej strony wygrana Pasów dawałaby krakowianom zrównanie się punktami z trzecią Jagiellonią. W czwartek rozpoczął się niespodziewany hit kolejki, patrząc na miejsca obu drużyn w tabeli polskiej ligi na tym etapie sezonu. Dalszy ciąg materiału pod wideo Hit zawiódł. To była ogromna szansa Pierwsze 45 minut przyniosło bowiem jedynie nieliczne okazje w wykonaniu obu drużyn. Już na początku po dośrodkowaniu Filipa Stojilkovicia pomylił się Martin Minczew, a Wisła odpowiedziała uderzeniem Marcina Kamińskiego po wrzucie z autu. W żadnym wypadku bramkarze nie byli jednak realnie zagrożeni. Poziom hitu mógł zdecydowanie rozczarowywać, ale stawka była ogromna i nie można było wykluczyć, że w drugiej połowie w końcu padną upragnione bramki, nawet biorąc pod uwagę teoretycznie słabszą formę obu drużyn w poprzednich kolejkach. Najlepsza szansa w drugiej połowie należała do Filipa Stojilkovicia. Napastnik Cracovii wpadł z piłką w pole karne, mijając obrońców, a potem położył na murawę Sebastiana Madejskiego i posłał piłkę do bramki. Szybka decyzja sędziego potwierdziła jednak, że napastnik był w tej sytuacji na spalonym. Choć mogło wydawać się, że piłkarze obu drużyn w końcówce będą już skupiać się na staraniach o obronę jednego punktu za remis, to właśnie końcówka przyniosła nam walkę cios za cios. Lepszą szansę miała Wisła, gdy uderzał Dominik Kun, lecz czujny pozostał Madejski. W końcówce Cracovia miała jeszcze szansę po samotnym rajdzie Karola Knapa, ale akcja piłkarza krakowian zakończyła się bardzo niecelnym uderzeniem. Więcej szans już się nie doczekaliśmy, a mecz zakończył się zasłużonym remisem 0:0. Jego poziom był totalnym rozczarowaniem, zwłaszcza biorąc pod uwagę pozycję obu zespołów w tabeli. Wisła Płock — Cracovia 0:0"
Sport,"Polak był drugi w Zakopanem. Teraz ma 30 lat, przeżył ogromny dramat",https://przegladsportowy.onet.pl/sporty-zimowe/skoki-narciarskie/polak-byl-drugi-w-ps-w-zakopanem-teraz-ma-30-lat-i-oto-jak-skonczyl/2nnkrvs,2025-12-04T17:40:00.000Z,"Sezon 2020/2021 był dla Andrzeja Stękały najlepszym w karierze. Zwieńczeniem dobrych występów było zajęcie 2. miejsca podczas konkursu na Wielkiej Krokwi w Zakopanem. Był też w drużynach, które zdobywały dla Polski brązowe medale mistrzostwa świata — w lotach w Planicy (2020) i na skoczni dużej w Oberstdorfie (2021). Dalszy ciąg materiału pod wideo Andrzej Stękała wyznał, że jest gejem. ""Przez lata żyłem w cieniu strachu"" O prywatnym życiu Stękały było wiadomo niewiele. Aż do 1 stycznia 2025 r., gdy w mediach społecznościowych opublikował poruszający wpis. ""Długo zastanawiałem się, czy kiedykolwiek znajdę w sobie siłę, by napisać te słowa. Przez lata żyłem w cieniu strachu, w ukryciu, obawiając się, że to, kim naprawdę jestem, może mnie zniszczyć"" — zaczął na Instagramie. ""Chcę, żebyście mnie poznali naprawdę. Jestem gejem. Przez lata ukrywałem to przed światem — przed Wami, przed mediami, a czasem nawet przed samym sobą"" — dodał Stękała w dalszej części posta. Andrzej Stękała przeżył dramat. Jego ukochany zmarł Dalej Stękała wyznał, że w 2016 r. spotkał ""osobę, która zmieniła jego życie"". ""Był moją ostoją, wsparciem, moim największym kibicem. Razem dzieliliśmy życie, pasje, radości i trudne chwile. Był dla mnie wszystkim — moim domem, moim sercem. Kochaliśmy się w ciszy, ukrywając naszą miłość przed światem, by chronić to, co dla nas najważniejsze"" — dodał. W listopadzie ub.r. Stękała przeżył śmierć wieloletniego partnera. ""Nie potrafię opisać bólu, który mnie ogarnął. Świat, który budowaliśmy razem, rozpadł się na kawałki. Każdy dzień bez niego jest walką, ale jednocześnie przypomnieniem, jak bezgranicznie kochałem i jak bardzo byłem kochany"" — nie ukrywał w dalszej części wpisu. Andrzej Stękała nie wrócił do formy sprzed lat. Skacze w FIS Cup Dramatyczny wpis Stękały tłumaczył jego słabą formę sportową oraz niepokojące sygnały, które wysyłał w mediach społecznościowych. 31 grudnia 2024 r. opublikował zdjęcie z gór oraz nieba z fragmentami piosenki ""Afterlife"" Eliota Greera. ""Już prawie tam jestem/To musi być życie pozagrobowe/Boże, zabierz mnie tam/To musi być życie pozagrobowe"" — to słowa utworu. Od fantastycznego sezonu 2020/2021 i przyzwoitego 2021/2022 Stękała nie zdobył choćby punktu w Pucharze Świata. W tym sezonie 30-latek nie złapał się nawet do ""puli krajowej"" na zawody w Wiśle. Za to w najbliższy weekend zaprezentuje się na pierwszych w tym sezonie zimowych zawodach cyklu FIS Cup w szwajcarskim Kanderstegu. Oprócz Stękały w zawodach na Loetschberg-Schanze zobaczymy dziewięciu innych Polaków. FIS Cup określa się jako ""trzecią ligę"" zawodów dla skoczków narciarskich — wyżej są Puchar Świata i Puchar Kontynentalny."
Sport,Władysław Komarnicki ustalił kolejność PGE Ekstraligi 2026. Sensacja goni sensację. „Kibice Falubazu mnie zleją”,https://przegladsportowy.onet.pl/zuzel/ekstraliga/wladyslaw-komarnicki-ustalil-kolejnosc-pge-ekstraligi-2026-sensacja-goni-sensacje/rdbv9q7,2025-12-04T17:39:46.000Z,"Władysław Komarnicki podobnie jak inni eksperci jest zgodny do dwóch rzeczy. Że o złoto powalczą drużyny z Torunia, Wrocławia i Lublina, a że do Metalkas 2. Ekstraligi spadnie zespół z Częstochowy. Dalszy ciąg materiału pod wideo - Toruń, Lublin i Wrocław staną na podium i myślę, że w takiej właśnie kolejności – twierdzi Komarnicki. – Pres Toruń ma bardzo równą drużynę. Na galaktycznym poziomie jeździł Patryk Dudek i zakładam, że to się nie zmieni. Pozostali na czele z Sajfutdinowem przeważnie nie zawodzą. Ten skład jest gwarantem, że złoto da się obronić. Mało tego. W końcu Toruń ma dobrego juniora. Antoni Kawczyński powinien już przywozić ważne punkty także na wyjazdach. I wreszcie najważniejsze, Toruń niespodziewanie zdobył złoto w tym roku, a proszę mi wierzyć, że coś takiego „niesie”. Oni w siebie uwierzyli i mogą rządzić także za rok – podkreślił Komarnicki. Ale z kim Pres Toruń pojedzie w finale? – Stawiam na Motor – uważa senator. – Tym razem nie widzę lublinian ze złotymi medalami. Wszystko przez odejście Wiktora Przyjemskiego. Gdyby nie jego kontuzja w tym roku, to byliby jeszcze mistrzami. Jeżeli chodzi natomiast o Spartę Wrocław, to problemem może być Maciej Janowski, który od kilku sezonów obniża loty i jeżeli to się nie zmieni, to Sparty w finale nie widzę – podkreślił Komarnicki. Sensacja w Gorzowie Kto będzie jednak czwartym do brydża? Kto uzupełni play-off PGE Ekstraligi 2026? - Każda z pozostałych drużyn z wyjątkiem Włókniarza może być czwarta – uważa Komarnicki. – Serce i rozum podpowiada mi jednak, że będzie to Stal Gorzów. Jeżeli Adam Bednar i Mathias Pollestad odpalą, to tak właśnie może być. Obaj dotąd nie mieli możliwości się wykazać. Teraz będą w podstawowym składzie. To dla nich szansa i myślę, że ją wykorzystają. Jestem też spokojny o Thomsena, a jeżeli chodzi o Jacka Holdera, to on kocha nasz tor i nasz tor kocha jego. Także Oskar Paluch powinien być jeszcze skuteczniejszy. No i trener. Jeżeli przyjdzie Piotr Paluch, to będzie wartość dodana. Już raz sięgnął po złoto dla Stali. Możliwości trenerskie więc pokazał. Nikt tamtego złota nie dał mu przecież za darmo – podkreślił Komarnicki. ""Kibice mnie zleją"" Skład play-off mamy, a jaka będzie kolejność na miejscach 5-8? - Wiele kibiców mnie za to zleje, ale skoro my na czwartym miejscu, to Falubaz na piątym - mówi Komarnicki. - Szósta lokata dla GKM, a siódma dla Unii Leszno. Niemniej podkreślam, niuanse zdecydują o kolejności na pozycjach 4-7. A więc dyspozycja dnia oraz to, jak zawodnicy przepracują zimę – powiedział Komarnicki. Zdaniem senatora najsłabszy skład zbudowali w Częstochowie. - To oczywista oczywistość. Obawiam się, że mogą jak Ostrów kilka lat temu nie wygrać meczu. Włókniarz na papierze zasadniczo odstaje od wszystkich i trudno tu o jakikolwiek optymizm – zakończył Komarnicki."
Sport,Gwiazdor tenisa skradł serce modelki. Jest od niego sporo starsza,https://przegladsportowy.onet.pl/ofsajd/gwiazdor-tenisa-skradl-serce-pieknej-modelki-jest-od-niego-sporo-starsza/wdbd0ny,2025-12-04T17:33:38.000Z,"Sophia Thomalla na swoim koncie ma kilka głośnych związków. Jej pierwszym chłopakiem był Michael Delura. Gdy zaczęli się spotykać, ona miała zaledwie 14 lat, a niemiecki piłkarz o polskich korzeniach 18. W latach 2011-2015 modelka była związana z Tillem Lindemannem, wokalistą grupy Rammstein. Gdy byli parą, wytatuowała sobie jego twarz na przedramieniu. W jednym z wywiadów mówiła, że Till niesamowicie ją ukształtował i nie ma zamiaru usuwać ""dziary"" z jego wizerunkiem. Dalszy ciąg materiału pod wideo Miała kilku znanych partnerów. Wśród nich obecny mąż słynnej prezenterki W 2015 r. partnerem Niemki został norweski piosenkarz Andy LaPlegua. W marcu 2016 r. wzięła z nim ślub w Stanach Zjednoczonych, ale już w 2017 r. się rozwiedli. W tym samym roku modelka związała się z brytyjskim muzykiem Gavinem Rossdale, ale ten związek również szybko się rozpadł. Potem Sophia Thomalla zakochała się w Lorisie Kariusie. Para rozstała się w 2021 r., a dziś niemiecki golkiper wiedzie szczęśliwe życie u boku słynnej prezenterki sportowej Diletty Leotty. Niedługo po rozstaniu z Kariusem Thomalla zaczęła się spotykać z Alexandrem Zverevem, który jest od niej młodszy o osiem lat. Para ogłosiła swój związek w październiku 2021 r., publikując w sieci romantyczne zdjęcie z wakacji. Od tamtego momentu zakochani co jakiś czas publikują w mediach społecznościowych wspólne fotografie. Modelka chętnie pojawia się na meczach partnera. Czasami można ich zobaczyć również na imprezach w blasku fleszy. Modelka pokazała zdjęcia z rajskich wakacji z tenisistą Ostatnio para wypoczywała na wakacjach. Zakochani polecieli na Malediwy, gdzie po sezonie udało się mnóstwo gwiazd tenisa. Sophia Thomalla pochwaliła się na Instagramie zdjęciami i filmikami z urlopu. Nie brakowało romantycznych kadrów. ""We dwoje huśtają się w raju niczym zakochani nastolatkowie"" — podsumował ""Bild""."
Sport,Wielka rywalka Igi Świątek protestuje. I nagle rzuciła nazwisko Polki,https://przegladsportowy.onet.pl/tenis/wielka-rywalka-igi-swiatek-protestuje-i-nagle-rzucila-nazwisko-polki/fj9z0l2,2025-12-04T17:30:24.000Z,"""W turniejach Wielkiego Szlema jesteśmy na swoim miejscu, jeśli chodzi o nagrody pieniężne, ale w światowych tourach różnica jest bardzo duża"" — mówi Gauff rozmowie z Forbes, cytowanej przez portal sport.interia.pl. Amerykańska gwiazda wskazała konkretne nierówności, przywołując również nazwisko Igi Świątek: ""Myślę, że na początek powinniśmy zwrócić się w stronę łączonych imprez ATP i WTA. Nie ma dla mnie żadnego sensu w tym, że wszyscy gramy do trzech setów, rywalizując na tym samym korcie, a czasami zdarzają się zawodniczki takie jak ja, Aryna Sabalenka, Iga Świątek czy Jessica Pegula, które wyprzedają niektóre stadiony w większym stopniu niż część mężczyzn, którzy i tak zarabiają więcej"". Tenisistki w kobiecym tenisie dominują Wypowiedź Amerykanki na temat gratyfikacji kobiet i mężczyzn zbiegła się z niedawno opublikowanymi danymi dotyczącymi najlepiej zarabiających sportsmenek. Pensje tenisistek robią w świecie kobiecego sportu niesamowite wrażenie. Aż 10 zawodniczek z tej dyscypliny znajduje się w czołowej ""15"" zestawienia najlepiej zarabiających kobiet. W ścisłej czołówce jest Iga Świątek, którą wyprzedzają dwie rywalki z touru. Pensja Polki w 2025 r. zwala z nóg. Dzięki kontraktom reklamowym podwoiła swoje zarobki i w sumie zgarnęła ponad 83 mln 850 tys. zł. Dalszy ciąg materiału pod wideo ""Gwiazda tenisa Coco Gauff prowadzi po raz trzeci z rzędu z 31 mln dol., wyprzedzając swoją rywalkę Arynę Sabalenkę (30 mln dol.). Sabalenka jest czwartą kobietą w sporcie, która zarobiła ponad 30 mln dol. w danym roku, po Naomi Osace, Serenie Williams i Gauff"" — analizuje Sportico. ""Gauff dodała do swojego CV drugi tytuł wielkoszlemowy, French Open, oprócz zwycięstwa w US Open w 2023 r., choć nie udało jej się awansować do ćwierćfinału w pozostałych trzech najważniejszych turniejach"" — zauważa dziennikarz. A i tak nie ma sobie równych w zarobkach, które zarobione dzięki WTA są mniejsze od Świątek [8 mln dol.], ale już kontrakty reklamowe windują ją na miejsce liderki. To aż 23 mln dol."
Sport,Bili się o niego najwięksi w PlusLidze! Szykuje się wielki ruch,https://przegladsportowy.onet.pl/siatkowka/plusliga/bili-sie-o-niego-najwieksi-w-pluslidze-szykuje-sie-wielki-ruch/2y9172t,2025-12-04T17:30:07.000Z,"Kariera Henno od kilku lat pnie się w górę w błyskawicznym tempie. We francuskich młodzieżowych reprezentacjach był postacią pierwszoplanową, a jego dorobek świadczy o skali talentu: tytuł MVP mistrzostw świata kadetów w 2023 roku, nagroda dla najlepszego przyjmującego mistrzostw Europy U-22 rok później, a wcześniej również kluczowa rola w drużynach, które sięgały po medale najważniejszych turniejów juniorskich. Także w siatkówce klubowej jego rozwój był konsekwentny. Najpierw Nantes VB i zdobyty w 2024 roku Puchar Francji, później Chaumont VB 52 — tam Henno został uznany najlepszym przyjmującym całych rozgrywek ligi francuskiej. Wiosną 2025 roku zdecydował się na odważny krok i przeniósł do PlusLigi, podpisując umowę z Cuprum Stilonem Gorzów. W Polsce nie zawiódł: po dziesięciu kolejkach jest piątym najlepiej punktującym zawodnikiem całej ligi (174 punkty), a jego zespół z siedmioma punktami zajmuje 11. miejsce. Dalszy ciąg materiału pod wideo Choć Gorzów liczył na kontynuację współpracy, a czołowe kluby PlusLigi — także te rywalizujące w Europie — przedstawiły bardzo atrakcyjne oferty, Henno miał podjąć decyzję o rozstaniu z ligą. Mathis Henno odrzucił bardzo dobre oferty z najlepszych plusligowych klubów na sezon ligowy 2026/2027! ❌ Utalentowany przyjmujący reprezentacji Francji chce w przyszłym sezonie grać we włoskiej ekstraklasie. 20-letni Henno to główny cel transferowy m.in. Itasu Trentino oraz Powervolley Milano❗️"" — czytamy. Dla 20-latka kolejny sezon ma być więc momentem przełomowym. Po latach zdobywania doświadczenia i tytułów we Francji oraz błyskawicznym wejściu do PlusLigi przyszedł czas na kolejny krok."
Sport,Oto co czeka Polaków w ten weekend. Adam Małysz wszystko ujawnił,https://przegladsportowy.onet.pl/sporty-zimowe/skoki-narciarskie/oto-co-czeka-polakow-w-ten-weekend-adam-malysz-wszystko-ujawnil/dt4cwls,2025-12-04T17:24:09.000Z,"— Wiemy, że ostatni konkurs (w wykonaniu polskich skoczków — PAP) nie był udany, chociaż pamiętamy, w jakich warunkach odbywała się rywalizacja. Jednak Kacper Tomasiak pokazał się z dobrej strony, a pierwszy raz skakał na tej skoczni (w Ruce — PAP). Nie chcę usprawiedliwiać pozostałych, że mieli pecha. Jednak, gdy nie jesteś w dobrej formie, to zły wiatr może dodatkowo przeszkodzić w locie i tak się stało — podkreślił Małysz. Chociaż początek sezonu w wykonaniu biało-czerwonych nie był najlepszy, to jego zdaniem fani skoków narciarskich w Polsce powinni zachowywać spokój. Dalszy ciąg materiału pod wideo — W sobotę ma być komplet widzów, sprzedano ponad sześć tysięcy biletów. Na zawody w następnym dniu pozostało niewiele biletów. Widać więc, że zainteresowanie fanów jest. Mam nadzieję, że nasi zawodnicy sprostają wyzwaniu i zaprezentują się jak najlepiej potrafią. Przecież są u siebie, doskonale znają obiekt — dodał. Małysz nie boi się, że Tomasiak zostanie ""zagłaskany"" przez kibiców. — Widać, że on jest mocny psychicznie. Pytanie, czy on taki będzie stale. Jednak gdy patrzę na niego, to dochodzę do wniosku, że woda sodowa nie uderzy mu do głowy. Twardo stąpa po ziemi — ocenił. W czwartek i piątek na wiślańskiej skoczni zaplanowano indywidualne konkursy kobiet, zaś na sobotę i niedzielę — mężczyzn. Trybunał Arbitrażowy ds. Sportu w Lozannie (CAS) orzekł na korzyść Rosjan i Białorusinów w ich sporze z Międzynarodową Federacją Narciarską i Snowboardową (FIS). To oznacza, że przed zawodnikami z tych krajów otwiera się szansa występu w przyszłorocznych igrzyskach olimpijskich. MKOl dopuścił do rywalizacji sportowców z krajów-agresorów, w tym Rosjan i Białorusinów, jako zawodników neutralnych, pod pewnymi warunkami. To brak poparcia dla inwazji na Ukrainę, brak powiązań ze służbami bezpieczeństwa oraz start pod neutralną flagą. Małysz poinformował, że PZN otrzymał pytanie od FIS, czy wyraża zgodę na starty skoczków z tych państw w międzynarodowych zawodach (aby m.in. mogli się zakwalifikować do ZIO). — Odpowiedzieliśmy, że my sobie tego nie wyobrażamy. Poprosiliśmy, aby zostało ujawnione, kto jak odpowiedział na to pytanie z innych organizacji zrzeszonych w FIS. Otrzymaliśmy tylko informację, że 60 procent członków było na +tak+, a 40 proc. na +nie+. Szef PZN nie wyobraża sobie sytuacji, że w ramach protestu Polacy nie pojadą na zawody, na których będą mieli startować też Rosjanie. — Już wcześniej dostałem pytanie, czy my dopuścimy zawodników z tego kraju, gdyby chcieli oni wystartować w Pucharze Świata w Zakopanem. Jeszcze nie myślimy na ten temat, gdyż nie wiadomo, czy by otrzymali wizy, aby mogli wjechać od naszego kraju — powiedział szef PZN. Źródło informacji: Polska Agencja Prasowa"
Sport,Donald Trump uda się na pilne spotkanie. Oto kulisy decyzji,https://przegladsportowy.onet.pl/pilka-nozna/mistrzostwa-swiata-2026/donald-trump-uda-sie-na-pilne-spotkanie-oto-kulisy-decyzji/vlygpp0,2025-12-04T17:17:20.000Z,"Sheinbaum nie podała szczegółów na temat planowanej rozmowy z przywódcami USA i Kanady, poza tym, że będzie to ""krótkie spotkanie"". Meksyk, Kanada i USA przygotowują się do formalnej rewizji łączącego je paktu handlowego USMCA (znanego w Meksyku jako T-MEC), która, zgodnie z planem, ma nastąpić w 2026 r. Administracja Trumpa podnosi cła na towary sprowadzane z wielu krajów świata, a jej przedstawiciele zapowiadają renegocjację umowy USMCA, grożąc wycofaniem się z niej, jeśli nie zostanie zmieniona. USMCA, wynegocjowana w 2020 r. podczas pierwszej kadencji Trumpa, zastąpiła obowiązujący wcześniej Północnoamerykański Układ o Wolnym Handlu (NAFTA). Zgodnie z zapisami umowy, musi ona być poddawana formalnej rewizji co sześć lat. Z udziału w losowaniu grup mundialowych zrezygnował natomiast prezydent Argentyny Javier Milei, jeden z najbliższych sojuszników Trumpa w Ameryce Łacińskiej. Według argentyńskich mediów wywołało to niezadowolenie w Białym Domu i doprowadziło do odwołania planowanej wizyty w tym kraju ministra finansów USA Scotta Bessenta. Źródło informacji: Polska Agencja Prasowa"
Sport,"Ma 41 lat, tytanowe kolano i celuje w medal igrzysk. Lindsey Vonn: nie czułam się tak dobrze od 2013 r.",https://przegladsportowy.onet.pl/sporty-zimowe/narciarstwo-alpejskie/ma-41-lat-tytanowe-kolano-i-celuje-w-medal-igrzysk-vonn-nie-czulam-sie-tak-dobrze-od/z5dl12g,2025-12-04T17:10:00.000Z,"Nikt nie wierzył, że ten powrót jest możliwy. W 2019 r. kariera Lindsey Vonn, supergwiazdy narciarstwa alpejskiego, dobiegła końca. Jej prawe kolano zostało całkowicie zniszczone. Amerykanka musiała znaleźć sposób na przywrócenie sprawności stawu. Zdecydowała się na częściową protezę wykonaną z tytanu i plastiku. Rezultat był tak dobry, że 41-latka zaczęła snuć plany: ostatnia próba na igrzyskach olimpijskich w 2026 r. (6–22 lutego) w Mediolanie i Cortinie d’Ampezzo. Potem Vonn zapowiada definitywne pożegnanie ze sportem. Czy ma szanse na olimpijski medal? Na olimpijskiej trasie w Cortinie wygrała 12 wyścigów Pucharu Świata, po sześć w zjeździe i supergigancie. Zeszłej zimy wzięła udział w 16 zawodach. Jej najlepszym wynikiem było drugie miejsce w finale Pucharu Świata w Sun Valley w USA. Steven Jörgensen, ""Die Welt"": Jest pani mistrzynią olimpijską i wygrała pani 86 wyścigów Pucharu Świata. Co motywuje panią do podjęcia kolejnej próby w wieku 41 lat? Lindsey Vonn: Bez nowego stawu kolanowego na pewno bym tego nie zrobiła. Jednak czynnikiem decydującym o powrocie jest fakt, że wyścigi olimpijskie odbywają się w Cortinie. To dla mnie wyjątkowe miejsce, z którym wiąże się wiele niesamowitych wspomnień. Pomyślałam, że będzie to dla mnie świetna okazja, aby zakończyć karierę w inny, mam nadzieję, bardziej pozytywny sposób niż po raz pierwszy w 2019 r. Wtedy kolano zmusiło panią do zatrzymania się. Chociaż osiągnęłam świetny wynik [brąz mistrzostw świata w zjeździe] to z trudem dojechałam do mety. Chcę po prostu spróbować ostatni raz i dać z siebie wszystko. Jak pani ciało zareagowało na obciążenie po powrocie i intensywnych letnich treningach? Moje ciało ma się niesamowicie dobrze. To wręcz niewiarygodne. Trenuję tyle samo, co 20-letni narciarze. Moje lato na siłowni było wyjątkowo udane. Ciężko pracowałam i zyskałam około sześciu kilogramów masy mięśniowej. Czuję się silna i gotowa do sezonu. Jestem z tego powodu niezwykle szczęśliwa, bo nie czułam się tak dobrze, odkąd po raz pierwszy zerwałam więzadło krzyżowe przednie w 2013 r. Z tytanowymi implantami i po dziewięciu operacjach kolana, czy czuje się pani trochę jak Terminator z filmu Arnolda Schwarzeneggera, pół człowiek, pół maszyna? (śmiech) Pod pewnymi względami rzeczywiście czuję się jak Terminator. Byłam już przebudowywana kilka razy. Nie każda z tych operacji niekoniecznie wzmacniała mnie fizycznie, ale wzmacniała jako osobę. Nauczyłam się pokonywać niepowodzenia i radzić sobie psychicznie z tymi wszystkimi kontuzjami. Ta psychiczna siła jest ważna w życiu — także w narciarstwie. Jak oceniasz pani swoje szanse na zdobycie medalu na igrzyskach? Trudno powiedzieć, ale myślę, że mam szansę. Zeszła zima była jak jazda kolejką górską, ze wzlotami i upadkami. Ale ogólnie udowodniłam, że wciąż mogę rywalizować na najwyższym poziomie. Stanęłam nawet na podium. I muszę to powiedzieć: dokonałam tego praktycznie bez treningu! I praktycznie bez przygotowań przedsezonowych. Teraz miałam mnóstwo czasu na konkretny trening. Jestem w zupełnie innej formie. Dlatego moje szanse są teraz znacznie większe niż gdyby igrzyska olimpijskie odbyły się w lutym 2025 r. Lindsey Vonn ma jeden plan po końcu kariery Kiedy ogłosiła pani swój powrót, pojawiło się wielu krytyków, którzy wątpili, czy nadal ma pani to coś, i szydzili, że nie ma pani nic lepszego do roboty i wraca tylko z tego powodu. Myślę, że moje drugie miejsce w Sun Valley mówi samo za siebie. To była całkiem dobra odpowiedź dla niedowiarków. A mówię im: To był dopiero początek! Mam przed sobą cały sezon. Dalszy ciąg materiału pod wideo Jaka jest największa różnica między Lindsey Vonn, która została mistrzynią olimpijską po raz pierwszy w Whistler w 2010 r., a dzisiejszą? Wtedy jechałam na igrzyska z ogromną presją na barkach; nie byłam jeszcze mistrzynią olimpijską. Wciąż pamiętam, jak weszłam na salę na konferencję prasową i byłam kompletnie przytłoczona. Trzeba pamiętać: igrzyska odbywały się w Ameryce Północnej, a ja byłam na okładce ""Sports Illustrated"". Presja nie mogła być większa. Na dodatek wcześniej doznałam kontuzji i przez dwa tygodnie nie mogłam jeździć na nartach. Mimo to znalazłam sposób na wygranie zjazdu. Teraz sytuacja jest zupełnie inna. Nie muszę już nikomu niczego udowadniać! Wygrałam już wszystko, co chciałam wygrać. Jakie marzenie chce pani spełnić po zakończeniu kariery? W końcu chcę pojechać na Malediwy. Pierwotnie planowałam to na moje 40. urodziny [18 października 2024 r.]. Ale wtedy byłam na treningach w Sölden. To na razie jedyna rzecz, którą mam w planach na przyszłość."
Sport,"Uwaga! Oto gdzie i kiedy oglądać losowanie MŚ 2026. Rywale Polski. Transmisja na żywo, relacja live",https://przegladsportowy.onet.pl/pilka-nozna/reprezentacja-polski/uwaga-oto-gdzie-i-kiedy-ogladac-losowanie-ms-2026-rywale-polski-transmisja-na-zywo/f8zxyqc,2025-12-04T17:00:00.000Z,"Polska nie uzyskała bezpośredniego awansu na MŚ 2026. W eliminacjach zajęła drugie miejsce za Holandią (przed Finlandią, Maltą i Litwą) i zagra w barażach. Dalszy ciąg materiału pod wideo W półfinale zmierzy się u siebie z Albanią, a w ewentualnym finale na wyjeździe z Ukrainą lub Szwecją. Tylko jedna drużyna z tej ścieżki awansuje na turniej w USA, Kanadzie i Meksyku, który po raz pierwszy będzie liczył 48 zespołów. Drużyny z baraży, w tym Polska, zostały umieszczone w czwartym koszyku. Koszyki MŚ 2026: Koszyk 1: Meksyk, USA, Kanada, Hiszpania, Argentyna, Francja, Anglia, Brazylia, Portugalia, Holandia, Belgia, Niemcy Koszyk 2: Chorwacja, Maroko, Kolumbia, Urugwaj, Szwajcaria, Japonia, Senegal, Iran, Korea Płd., Ekwador, Austria, Australia Koszyk 3: Norwegia, Panama, Egipt, Algieria, Szkocja, Paragwaj, Tunezja, Wybrzeże Kości Słoniowej, Uzbekistan, Katar, Arabia Saudyjska, RPA Koszyk 4: Jordania, Wyspy Zielonego Przylądka, Ghana, Curacao, Haiti, Nowa Zelandia, cztery europejskie drużyny z baraży oraz dwaj zwycięzcy interkontynentalnych baraży (DR Kongo, Boliwia, Irak, Jamajka, Surinam, Nowa Kaledonia) W grupie może znaleźć się tylko jedna drużyna z danego kontynentu, z wyjątkiem UEFA, skąd mogą trafić maksymalnie dwie reprezentacje. Z każdej grupy awansują dwie najlepsze drużyny, a dodatkowo osiem zespołów z trzecich miejsc z najlepszym bilansem. Transmisja losowania MŚ 2026 w telewizji. Stream online, relacja na żywo Losowanie odbędzie się w Waszyngtonie w piątek 5 grudnia o 18:00. Transmisja w TVP Sport oraz na tvpsport.pl. Relacja tekstowa dostępna będzie w Przeglądzie Sportowym Onet."
Sport,Orlen Wisła Płock - GOG Handbold [RELACJA NA ŻYWO],https://przegladsportowy.onet.pl/pilka-reczna/orlen-wisla-plock-gog-handbold-na-zywo-ostatni-krok-do-awansu/15erhtc,2025-12-04T17:00:00.000Z,"Systematyczne pobieranie treści, danych lub informacji z tej strony internetowej (web scraping), jak również eksploracja tekstu i danych (TDM) (w tym pobieranie i eksploracyjna analiza danych, indeksowanie stron internetowych, korzystanie z treści lub przeszukiwanie z pobieraniem baz danych), czy to przez roboty, web crawlers, oprogramowanie, narzędzia lub dowolną manualną lub zautomatyzowaną metodą, w celu tworzenia lub rozwoju oprogramowania, w tym m.in. szkolenia systemów uczenia maszynowego lub sztucznej inteligencji (AI), bez uprzedniej, wyraźnej zgody Ringier Axel Springer Polska sp. z o.o. (RASP) jest zabronione. Wyjątek stanowią sytuacje, w których treści, dane lub informacje są wykorzystywane w celu ułatwienia ich wyszukiwania przez wyszukiwarki internetowe."
Sport,18-letni Polak zachwycił cały świat. Przemówił przed kluczowym występem,https://przegladsportowy.onet.pl/sporty-zimowe/skoki-narciarskie/18-letni-polak-zachwycil-caly-swiat-przemowil-przed-kluczowym-wystepem/xv6z8ty,2025-12-04T16:39:01.000Z,"Obaj zgromadzili do tej pory 73 punkty i zajmują 16. miejsce. Tomasiak (oraz pozostali startujący Polacy) okazję do zdobycia kolejnych będzie miał w sobotę i niedzielę w trakcie indywidualnych konkursów na obiekcie im. Adama Małysza. — Na tę chwilę jestem bardzo spokojny. Zobaczymy jednak co się wydarzy jutro (wtedy odbędą się kwalifikacje do sobotnich zawodów — PAP), w sobotę i niedzielę — powiedział dziennikarzom zawodnik urodzony 20 stycznia 2007 r. Dodał, że w ostatnich dniach dał on odpocząć organizmowi. — Moja rodzina jest zadowolona z ostatnich wyników, wręcz szczęśliwa. Gdy przyjechałem, nie drążono jednak tematu związanego z poprzednimi startami, za co jestem im za to wdzięczny. Mogłem odpocząć od tego wszystkiego. Tomasiak przyznał, że jego skoki nie są doskonałe. — Brakuje stabilności w locie, tak, aby dobrą pozycję, którą mam po wyjściu z progu, utrzymać do lądowania. Tego nie da się poprawić ze skoku na skok. Jednak im więcej będę miał za sobą prób, tym będzie to lepiej wyglądać. Wierzy, że jeśli ten plan uda się zrealizować, to będzie osiągać jeszcze lepsze wyniki. Podkreślił, że nie ma problemu z tym, że media i kibice zaczęli bardziej interesować się jego osobą. Odcina się też od wszelkich porównań np. do Stocha. — Staram się skupić na swojej pracy — zapewnił. Źródło informacji: Polska Agencja Prasowa"
